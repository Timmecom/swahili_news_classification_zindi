xxbos xxup mamlaka ya xxmaj udhibiti wa xxmaj mifuko ya xxmaj jamii ( ssra ) inaendelea kupokea maoni mbalimbali kutoka kwa wadau na wananchi , ambayo yatasaidia kuboresha kanuni na miongozo , itakayoendelea kumnufaisha zaidi mstaafu kupitia mafao yake.akizungumza na waandishi wa habari ofisini kwake xxmaj dar es xxmaj salaam jana , xxmaj mkurugenzi xxmaj mkuu wa xxup ssra , xxmaj dk xxmaj irene xxmaj isaka alisema lengo la mamlaka hiyo ni kuendelea na maboresho ya kanuni na miongozo kwani dirisha la maoni lipo wazi kwa watanzania kuleta mawazo yao yatakayosaidia kuboresha mfumo wa mafao kwa wastaafu . xxmaj milango ipo wazi kwa wananchi na wadau mbalimbali kuleta maoni yao ili tuweze kuboresha sheria na kanuni zinazoongoza mifuko ya jamii na kuongeza tija katika mafao ya wastaafu , alisema , xxmaj dk isaka.alieleza kuwa kanuni zinazotumika sasa , zimetokana na ushirikishwaji wa wadau mbalimbali wakiwemo wafanyakazi na waajiri katika kutoa maoni na mapendekezo . xxmaj maoni na mapendekezo hayo yamesaidia kupatikana kwa sheria na kanuni , ambazo zimeleta neema kwa wastaafu kwa kupata mafao stahiki na kwa wakati . xxmaj taratibu za mafao zinampa mstaafu nafasi ya kupata mkopo katika baadhi ya benki nchini kutokana na uhakika wa pensheni yake kwa kipindi cha kustaafu kwake na kumfanya aweze kuendelea kufanya miradi mbalimbali ya maendeleo , alisema xxmaj dk xxmaj isaka alisema tofauti na miaka ya nyuma , pensheni za wastaafu zilikuwa na ukomo wa muda wa miaka 10 mpaka miaka 12 , lakini kwa kanuni za sasa pensheni ya mstaafu , atapokea kwa kipindi chote cha maisha yake ya kustaafu , hii inampa uhakika wa kupata mkopo na kuendelea kufanya shughuli mbalimbali za maendeleo . xxmaj moja ya majukumu ya xxup ssra ni kulinda na kutetea maslahi ya mwanachama wa mifuko ya hifadhi ya jamii hivyo tutaendelea kupokea maoni ili mwanachama aweze kunufaika zaidi kupitia michango yake atakapostaafu , alisema . xxmaj alisema xxup ssra itaendelea kuwaelimisha wanachama na wananchi juu ya kanuni mpya ya ukokotoaji na faida zake kwa wanachama pale atakapostaafu , kwani imeonekana uelewa wa hii kanuni mpya haijawafikia watu wengi nchini na hata wale wachache waliofikiwa na taarifa hiyo wengi wao wamepotoshwa . xxup ssra tumejipanga kuwafikia wanachama wote nchini na kuwapa elimu juu ya kanuni hii mpya ya ukokotoaji wa mafao ili kuwaondoa katika hofu ambayo imejengeka miongoni mwao kutokana na maneno ya baadhi ya watu wasio na uelewa wa kutosha juu ya kanuni mpya ya xxmaj ukokotoaji mafao , alisema xxmaj dk xxmaj isaka . xxmaj alisema madhumuni ya mamlaka hiyo ni kumuondoa mstaafu katika hali mbaya ya kiuchumi baada ya kumaliza mafao yake ya mkupuo ya asilimia 25 , kwa kumpatia asilimia zilizobaki kama pensheni ya kila mwezi kwa kipindi chote cha maisha yake . xxmaj wastaafu wengi wamejikuta katika hali mbaya ya kiuchumi baada ya kupata mafao ya mkupuo na kukosa pensheni ya mwezi hivyo kwa kanuni hizi mpya zitamfanya mstaafu kusimama kiuchumi kupitia pensheni za kila mwezi , alisema xxmaj dk xxmaj isaka . xxmaj wastaafu wengi waliofanyiwa mahojiano hivi karibuni , walionesha kuridhishwa na sheria mpya ya ukokotoaji ya mafao ya mstaafu , kwani wameeleza kuwa inatoa wigo mkubwa kwa mstaafu kuendelea na maisha yake vizuri zaidi kutokana na uhakika wa malipo ya kila mwezi .