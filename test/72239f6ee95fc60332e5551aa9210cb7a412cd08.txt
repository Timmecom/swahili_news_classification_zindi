 Saa kadhaa baada ya kuungua kwa jengo la kihistoria la kanisa Katoliki la Notre Dame la Paris, nchini Ufaransa, matajiri watatu wameahidi kutoa takriban dola milioni 700, sawa na trilioni 1.6 za Kitanzania ili kujenga upya.Matajiri hao ni Francois-Henri Pinault, Mwenyekiti wa kampuni ya Kering (Kampuni mama ya Gucci) ambaye ametoa dola milioni 113 kupitia kampuni yao ya familia ya uwekezaji Artemis.Mwingine ni familia ya Arnault, wamiliki wa kampuni ya bidhaa za kifahari LVMH waliotoa dola milioni 226 pamoja na familia ya bilionea Bettencourt Meyers ambao ni wamiliki wa theluthi ya kampuni ya LOr al ambao wametoa dola milioni 226.Rais wa nchi hiyo Emmanuel Macron jana Jumanne, alitoa wito kwa mabilionea nchini humo kuchangia fedha zitakazowezesha kujengwa upya kwa jengo hilo kongwe la kanisa ambalo hadi linaungua lilikuwa limetimiza miaka 850.