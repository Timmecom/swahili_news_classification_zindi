 Mwenyekiti wa Bodi ya Kampuni ya Magazeti ya Serikali (TSN), Hab Mkwizu amesema, Jukwaa la Fursa za Biashara Mkoa wa Tabora ni mwanzo wa mabadiliko ya maendeleo ya mkoa huo.Mkwizu amesema mkoa huo unapaswa kutekeleza maazimio ya jukwaa hilo ili baadaye uweze kusema ulinufaika vipi na uyaoneshe manufaa hayo.Ameyasema hayo muda mfupi kabla ya kumalizika kwa jukwaa hilo la siku tatu lililohudhuriwa na watu wa kada mbalimbali wakiwemo mawaziri, wabunge kutoka Tabora, wakuu wa wilaya, wenyeviti wa halmashauri na wakurugenzi watendaji wa halmashauri za mkoa huo.Waziri wa Habari, Utamaduni, Sanaa na Michezo, Dk. Harrison Mwakyembe alikuwa Mwenyekiti wa jukwaa hilo. Sasa muende mkatekeleze, msipokwenda kutekeleza basi muda wote na gharama zote zilizotumika zitakuwa mwende mkatekeleze ili kesho na keshokutwa, mwaka mmoja ujao, miaka kumi ijayo tuseme kutoka jukwaa lile la nane la fursa za biashara na uwekezaji lililofanyika hapa kwetu tumefaidika na hiki na tuweze kukionyesha. Msipofanikiwa kufanya hivyo basi mtakuwa mmepoteza muda  amesema Mkwizu mjini Tabora.Ameitaka Tabora ibadilike kifikra ili kufikia malengo waliyojiwekea, na kwamba mengi yaliyozungumzwa kwenye jukwaa hilo yanahitaji mabadiliko hayo.Amemshukuru na kumpongeza Mkuu wa Mkoa wa Tabora, Aggrey Mwanri kwa juhudi zake za kuuendeleza mkoa na amethibitisha kweli ameshika pembe ili wengine wanyonye maziwa.Amewashukuru pia wadhamini wa jukwaa hilo na waandishi wa habari kwa kulifanikisha jukwaa hilo la nane tangu TSN ianze kuandaa majukwaa ya fursa za biashara ya mikoa Februari mwaka jana mkoani Simiyu.Majukwaa mengine yamefanyika Mwanza, Tanga, Shinyanga, Zanzibar, Arusha na Geita.