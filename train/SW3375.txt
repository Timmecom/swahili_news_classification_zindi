 MAHAKAMA ya Hakimu Mkazi Mkoa wa Mwanza imewaachia huru washtakiwa wawili wa kesi ya uhujumu uchumi Na.3 ya mwaka 2018 iliyokuwa baina yao na Chama Kikuu cha Ushirika cha Nyanza (NCU) baada ya kukiri makosa ya kesi iliyokuwa inawakabili na kulipa faini ya Sh milioni 27 kila mmoja sanjari na kurejesha mali za NCU.Licha ya kutokuwa na uwezo wa kisheria katika kusikiliza kesi hiyo, Mahakama hiyo imesikiliza kesi hiyo na kutoa hukumu baada ya kupata kibali kutoka kwa Mwendesha Mashitaka wa Serikali (DDP), Biswalo Mganga ambaye kutokana na madaraka aliyopewa, aliiagiza kwa mujibu wa Sheria kuwa kesi hiyo ya uhujumu uchumi iendeshwe katika mahakama hiyo ya Hakimu Mkazi Mkoa wa Mwanza.Walioachiwa huru juzi jioni na mahakama hiyo baada ya kukiri makosa kwenye kesi ya msingi ya uhujumu uchumi Na.3 ya mwaka 2018 na wote kushtakiwa kwa makosa matatu ya kula njama, kutenda kosa na kujipatia mali za NCU kwa njia ya udanganyifu, ikiwemo Kiwanja Plot Na.242 kilicho kwenye Block T katika barabara ya Stesheni jijini Mwanza ni Antonia Zakaria ambaye ni mkazi wa wilaya ya Tarime na Timothy Daniel Kirumire ambaye ni mkazi wa Jiji la Mwanza.Awali ilidaiwa mahakamani hapo na upande wa mashitaka uliongozwa na mawakili watatu, mawakili wa serikali waandamizi Castuce Ndamugoba na Shadrack Kimaro na Wakili Magreth Mwasobe kuwa watuhumiwa wote wawili kati ya Juni Mosi mwaka 2002 na April 22 mwaka 2010 wakiwa mkoani Mwanza kwa pamoja walitenda makosa hayo matatu na kujipatia mali kwa njia ya udanganyifu na kuisababishia hasara serikali ya Sh 49,025,514.26 Aidha ilidaiwa mahakamani hapo kuwa watuhumiwa hao ambao walifikishwa mahakamani hapo baada ya upelelezi wa kesi hiyo kukamilika, kuwa katika kipindi hicho wakiwa mkoani Mwanza, walikula njama kwa kujipatia mali za NCU , zilizo katika Plot Na.242 Block T katika barabara ya Stesheni jijini Mwanza likiwemo jengo la chama hicho, wakidai kuwa mali hizo waliuziwa kwa njia halali na uliokuwa uongozi wa NCU jambo ambalo walijua sio la kweli, ambapo jengo hilo liliuzwa kwa bei ya hasara ya Sh milioni 40 mwaka 2002 tofauti na thamani halisi ya bei yake.Washitakiwa wote wawili mbele ya Hakimu Mkazi wa Mahakama hiyo Gway` Sumaye walikiri makosa yao na kutoa fursa kwa mahakama hiyo kutoa hukumu hiyo ili iwe fundisho kwa watu wengine wenye dhamira kama hiyo ya kupora mali kwa njia ya udanganyifu. Akitoa hukumu hiyo, Hakimu Sumaye alisema ameridhika na hoja za utetezi zilizotolewa na upande wa mashitaka na kwamba hukumu hiyo imetokana na wao kukiri bayana makosa waliyotenda na hivyo badala ya kuwatia hatiani kwa makosa yote matatu kwa kutoa adhabu ya kifungo cha miaka nane jela au faini ya Sh milioni 27 kwa kila mmoja, aliwaachia huru ili walipe kiasi hicho cha fedha ikiwa ni pamoja na kurejesha mali za NCU walizokuwa nazo katika Plot Na.242 Block T katika barabara ya stesheni jijini Mwanza lirejeshwe serikalini na kwamb