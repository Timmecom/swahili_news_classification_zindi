 Wakiwasilisha utafiti uliofanywa nchini Tanzania na Ghana na wasomi kutoka Chuo Kikuu cha Bard, taasisi ya uchumi ya Levy, walisema kwa nyakati tofauti kuwa kuna masikini milioni tano katika nchi hizo mbili ambao hawaonekani kirahisi.Utafiti huo uliofanywa mwaka 2015 na wanazuoni Ajit Zacharias, Kijong Kim na Thomas Masterson umeonesha kwamba kuna athari kubwa ya muda na matumizi katika uchumi.Zacharias alisema kitendo cha wananchi wa Tanzania na Ghana kutumia muda mwingi mathalani katika kutafuta nishati, kwenda makazini na pia kutafuta maji kunafanya gharama za maendeleo kuwa kubwa na kuzalisha umasikini zaidi.Alisema katika utafiti wao uliojadiliwa jana katika ukumbi wa mikutano wa Taasisi ya Utafiti wa Masuala ya Kiuchumi na Kijamii (ESRF), kwamba mafanikio makubwa katika ukuaji wa uchumi katika mataifa hayo, muda na matumizi kumefanya ukuaji wa kweli kuwa na shaka kwa kuwa wengi wa watu hao waliotajwa hawashiriki vyema katika shughuli za kiuchumi.Naye Mkurugenzi Hazina anayeshughulikia kutokomeza umasikini na uwezeshaji wananchi kiuchumi, Anna Mwasha akifungua mkutano huo wa uwasilishaji wa utafiti, alitaka washiriki wake kuangalia kwa makini athari za muda na matumizi katika kuongeza pato la taifa.Alisema utafiti huo unafaa kutumiwa kuleta marekebisho ya kisera na utekelezaji kwa lengo la kuhakikisha kwamba kila mmoja haathiriki na matumizi ya muda katika utendaji na hivyo kukabili umasikini.Mwasha aliwataka kuangalia kwa makini sera za Tanzania na Ghana na changamoto zinazoambatana na lojiki za uendeshaji katika kutengeneza sera na mikakati ya kuboresha maisha ya wananchi katika kukabili umasikini wa kawaida na ule uliokithiri.