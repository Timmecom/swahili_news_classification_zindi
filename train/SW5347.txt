 WADAU wa uzalishaji wa mvinyo nchini pamoja na watumiaji wa kinywaji hicho wanatarajia kusherehekea pamoja Siku ya Wapendanao kwa kujumuika katika hafl a ya maalumu iliyopewa jina la  Mkeka na Mvinyo .Hafla hiyo ya kipekee inatarajiwa kufanyika usiku wa Februari 14 ambayo ni  Siku ya Wapendano  katika Hoteli ya White Sands jijini Dar es Salaam, na kuwahusisha wadau mbalimbali wakiwemo wananchi wa kawaida.Akizungumza jijini Dar es Salaam jana, Mratibu wa hafla hiyo kutoka Kampuni ya Real PR Solutions (RPR), Caroline Kirwanda amesema mbali na kuwakutanisha wadau muhimu wa kinywaji hicho, hafla hiyo inalenga kutoa fursa kwa watumiaji kufurahia vinywaji tofauti vya aina hiyo vinavyozalishwa nchini wakiwa wamekaa kwenye mikeka. Pamoja na kutoa fursa kwa watumiaji wa mvinyo siku hiyo kufurahia pamoja na wapendwa wao, usiku wa Mkeka na Mvinyo unalenga kuunga mkono jitihada za serikali katika kutangaza utalii na kukuza viwanda vya ndani kupitia uhamasishaji wa matumizi ya bidhaa zinazozalishwa hapa nchini ikiwemo aina tofauti ya mvinyo bora kabisa unaozalishwa hapa nchini,  alisema Kirwanda. Upekee wa hafla hii unaanzia kwenye jina lake  Mkeka na Mvinyo . Hivyo basi itahusisha matumizi ya mikeka ambayo wageni wetu watapata fursa ya kuketi kwenye mikeka huku wakifurahi mvinyo bora unaozalishwa hapa nchini pamoja na nyama choma kadili ya matakwa yao,  aliongeza.Aliwataja baadhi ya wadau muhimu katika kufanikisha hafla hiyo kuwa ni Hoteli ya White Sands, Bodi ya Utalii Tanzania (TTB), GS 1, na Kampuni ya Magazeti ya Serikali, wazalishaji wa Daily News, Habari Leo na SpotiLeo.Kirwanda aliongeza kuwa hafla hiyo ni sehemu ya mkakati wa kampuni hiyo utakaozinduliwa hivi karibuni unaolenga kutangaza utalii wa ndani pamoja kuvumbua fursa mbalimbali za kibiashara ndani ya nchini kwa lengo la kukuza uchumi unaofahamika kwa jina la  Mpango wa Kukuza Utalii wa Ndani (DTPI). Tunahitaji kuhamasisha zaidi matumizi ya bidhaa za ndani ili kukuza uchumi wetu kama Taifa,  aliongeza Kirwanda huku akitaja baadhi ya maeneo ambayo tiketi za hafla hiyo zinapatikana kuwa ni Hoteli ya White Sands na Shamo Tower, Mbezi Beach.Amesema tofauti na mtu mmoja mmoja au kwa wale ambao watakuwa na wapendwa wao, Mkeka na Mvinyo inatoa fursa kwa mashirika na taasisi kufurahia pamoja katika dhana nzima ya kuonesha upendo, shukrani na pongezi baina yao na wadau wao katika shughuli zao za kila siku huku wakifurahia mvinyo na chakula kizuri. Ifahamike kwamba Siku ya Wapendanao sio kwa ajili ya wale wenye mahusiano ya kimapenzi tu, bali pia inaweza kutumiwa na mashirika au taasisi mbalimbali, lengo likiwa ni kuonesha upendo, shukrani na pongezi kwa wafanyakazi na wadau mbalimbali wanaoshirikiana nao katika shughuli zao za kila siku,  amesema.Meneja Mauzo na Masoko wa Kampuni ya Magazeti ya Serikali (TSN), Januarius Maganga amesema kampuni hiyo imeamua kuunga mkono mpango huo kutokana na kuguswa kwake na namna unavyolenga kuchochea harakati za masoko kwa bidhaa za ndani sambamba na kuunga mkono ajenda ya serikali ya uchumi wa viwanda.Ofisa Uhusiano Mwandamizi wa TTB, Geoffrey Tengeneza amesema kupitia mpango huo, mbali na kutangaza utalii wa fukwe, pia utatangaza utalii wa asili kwa kuwa utahusisha mvinyo unaozalishwa nchini huku watumiaji wakiwa wameketi kwenye mikeka ya asili.