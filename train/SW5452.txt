 JESHI la Ulinzi la Wananchi wa Tanzania (JWTZ) limepoteza askari wake watatu waliokuwa wakishiriki kwenye ulinzi wa amani nje ya nchi. Kwa mujibu wa taarifa ya JWTZ iliyotumwa kwa vyombo vya habari jana, askari hao waliokufa ni Koplo Mohamed Mussa, Koplo Erick John na Praiveti Musa Machibya.Taarifa hiyo ya jeshi ilifafanua kuwa askari hao walipoteza maisha katika tarehe tofauti nchini Jamhuri ya Kidemokrasia ya Congo (DRC) na Afrika ya Kati (CAR).  Mashujaa wetu waliuawa wakiwa kwenye ulinzi wa amani baada ya kushambuliwa na vikundi vinavyosadikiwa kuwa ni vya waasi,  ilieleza taarifa hiyo ya jeshi.JWTZ ilisema kuwa miili ya mashujaa hao watatu iliwasili na kupokewa juzi kwenye Uwanja wa Ndege wa Kimataifa wa Julius Nyerere (JNIA) Dar es Salaam. Taarifa hiyo ilisema kuwa baada ya kupokewa, miili hiyo imehifadhiwa katika Hospitali Kuu ya Jeshi Lugalo jijini Dar es Salaam.Ilielezwa kuwa heshima za mwisho kwa mashujaa hao zitatolewa leo 3) katika sehemu ya kuagia Hospitali Kuu ya Jeshi Lugalo kuanzia saa 2.30 asubuhi. Jeshi la Ulinzi la Wananchi wa Tanzania linatoa mwito kwa vyombo vya habari na wananchi kuungana nao katika kuwaaga mashujaa hao.