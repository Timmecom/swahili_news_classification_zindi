 Mkurugenzi Mtendaji wa Halmashauri ya Wilaya wa Kisarawe Mussa Gama amesema uwepo wa Mkuu wa Wilaya hiyo Jokate Mwegelo umekuwa kivutio kwa wengi kwenda huko na kutaka kuwekeza.Amesema watu wengi hawafahamu kuwa Jokate ni fursa Kisarawe lakini ukweli ni kwamba wengi wamezifahamu fursa zilizopo huko baada ya kwenda kwa kiongozi huyo kijana. Kwa hiyo watu wengi wanakuja wanataka wanataka waone DC Jokate anafanyaje shughuli za kazi, wanakutana na fursa zilizopo katika Wilaya ya Kisarawe na wengi wao wakija hapa hawaondoki bila kufanya uwekezaji wa aina yoyote amesema Gama.Ameyasema hayo ofisini kwake mjini Kisarawe wakati anazungumza na timu kutoka Kampuni ya Magazeti ya Serikali (TSN). Mpaka sasa hivi tunapozungumza tunategemea viwanda vingine vitatu, walikuja kumsalimia DC Jokate wakakutana na fursa Kisarawe sasa hivi wapo katika hatua za kuweka viwanda katika wilaya yetu ya Kisarawe kwa hiyo wakati mwingine pia viongozi ni fursa kuwepo katika baadhi ya maeneo amesema.Gama amesema, Jokate amewashangaza Watanzania wengi kwa kuwa katika kipindi kifupi ameweza kushirikiana na viongozi wenzake na kufanya mambo makubwa ambayo hayakutarajiwa. Huyu ni mmoja wa ma- DC wachache wa kipekee kwa sababu kabla hajawa Mkuu wa Wilaya tayari yeye alikuwa mtu maarufu na uteuzi wake watu wengi walizungumza mambo mengi na wakawa wana mashaka kama ataweza kufanya kazi vizuri amesema.