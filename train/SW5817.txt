 Rais wa Chama cha Wafanyabiashara Wenye Viwanda na Kilimo cha Zanzibar, Abdallah Abasi, alisema hayo alipozungumza na waandishi wa habari jana baada ya kurejea nchini kutoka ziara ya wiki moja Marekani kwa mwaliko wa Chama cha Wafanyabiashara wa Seattle.Alisema Jumuiya ya Wafanyabiashara Wenye Asili ya Afrika Kaskazini ya Pasifiki ya Seattle iko tayari kuwekeza Zanzibar katika miradi mbali mbali pamoja na kukuza na kuendeleza wafanyabiashara wa Zanzibar.Abasi katika ziara hiyo ambayo alifuatana na Makamu wa Pili wa Rais, Balozi Seif Ali Iddi alisema ujumbe huo ulikubali kufanya ziara Zanzibar kuangalia maeneo ya uwekezaji na kufanya biashara na wenzao wa Zanzibar. Ziara yetu ya wiki moja Marekani ilikuwa na mafanikio makubwa, wenzetu wa Marekani wako tayari kutusaidia ikiwamo kutupa elimu ya biashara na uwekezaji,  alisema.Balozi Seif aliongoza ujumbe wa watu wanane ambapo pia alihudhuria mkutano wa 15 wa uwekezaji wa Jumuiya ya Wafanyabiashara wenye asili ya Afrika Kaskazini ya Pasifiki chini ya Mwenyekiti Peter Gishuru.