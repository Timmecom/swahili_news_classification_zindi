 SERIKALI imetoa miezi sita kwa taasisi zote za umma ambazo hazitumii mfumo wa GePG katika ukusanyaji wa fedha kufanya hivyo na baada ya hapo itafanya ukaguzi na kuwawajibisha maofi sa masuhuli walioshindwa kutekeleza hilo.Akifungua mkutano wa mwaka wa kwanza wa watumiaji wa mfumo huo jana jijini hapa, Naibu Katibu Mkuu Wizara ya Fedha na Mipango, Dk Hartibu Kazungu alisema ukaguzi huo ambao utaanza kufanyika Juni mwakani baada ya kipindi kilichowekwa kupita ili kuwabaini maofisa wazembe.Alisema, wizara yake itafanya ukaguzi wa ofisi zote za umma ili kubaini kama kuna fedha zinazokusanywa bila kupitia kwenye mfumo wa GePG na kuwa ofisi itakayobainika kutotumia mfumo huo maofisa masuhuli watawajibishwa kwa mujibu wa sheria. Mnifikishie ujumbe wa kuzikumbusha taasisi ambazo hazijaanza kutumia mfumo wa ukusanyaji mapato wa GePG kufanya hivyo, kwani tunataka hadi kufikia Juni 30, mwaka 2019, kusiwe na fedha yoyote kwenye taasisi ya umma ambayo inakusanywa nje ya mfumo huu,  alisema.Hata hivyo, alisisitiza kuwa utaratibu wa malipo kupitia GePG unawapa fursa ya kuwa na njia nyingi za kulipia zikiwa na lengo la kuwapa walipaji wa huduma za serikali utaratibu rafiki na machaguo mengi ya njia za kufanya malipo. Nimepewa taarifa kuwa takribani benki kumi na moja (11) na mitandao sita ya malipo kwa njia ya simu za kiganjani zimeshaunganishwa na GePG.  Hii ni kuthibitisha namna mfumo wa GePG umekuwa na fursa nyingi za ulipaji, hivyo kuweka mazingira kwa umma katika kufanya malipo hivyo kuondoa urasimu na ucheleweshaji usiofaa. Dk Kazungu alisema kuwa mfumo huo ulianzishwa ili kuongeza uwazi na udhibiti wa fedha za umma, kuboresha na kurahisisha namna ya kulipia huduma za umma pamoja na kupunguza gharama zinazoambatana na ukusanyaji wa fedha za umma.Akizungumza na waandishi wa habari baada ya ufunguzi huo Mkurugenzi wa mfumo kutoka wizara hiyo, John Sausi alisema changamoto wanayokuta nayo katika utekelezaji wa mfumo huo uelewa mdogo wa namna ya kutumia.Katika utekelezaji wa mfumo huo tuna changamoto moja kubwa ambayo ni uelewa wa watumiaji wa mfumo kushindwa kutumia vyema mfumo huu vizuri hivyo kulazimika kutumia watu wa operesheni kwa ajili ya kurudia utoaji wa elimu.Alisema changamoto nyingine ni ukosekanaji kwa mtandao katika maeneo ya vijijini hivyo mfumo kushindwa kufanya kazi.  Changamoto ya mtandao tunaangalia namna ya kukabiliana nayo mwaka mzima tangu kuanza kwa mfumo huu, lakini kama wizara tunaamini haiwezi kutusumbua,  alisema. Aidha, Sausi alisema tangu kuanza kutumika kwa mufmo huo hapa nchini hadi sasa taasisi 326 tayari zinatumia mfumo huo katika kutoa huduma.