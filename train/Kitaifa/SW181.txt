 LICHA ya kuwafunga waajiri wake wazamani Yanga, Mshambuliaji wa Azam FC , Obrey Chirwa (pichani) ameonesha kutoridhika na hali hiyo na kudai kuwa anaitaka Yanga yenyewe iliyotimia akimaanisha ile ya wakubwa.Chirwa alifunga bao la tatu katika mchezo wa Kombe la Mapinduzi juzi dhidi ya Yanga, mchezo ulioisha kwa mabingwa hao wa kihistoria wa Tanzania Bara kupoteza kwa mabao 3-0 katika mchezo wa Kundi B kwenye Uwanja wa Amaan.Baada ya kufunga bao hilo, Chirwa hakutaka kushangilia kwa kiasi kikubwa, kwa madai kuwa hakuridhishwa kukifunga kikosi hicho kilichojaa wachezaji chipukizi nay eye aliitaka Yanga ya wakubwa ili adhihirishe uwezo wake. Chirwa alisema anataka kuifunga Yanga ya kikosi cha kwanza ili kuwathibitishiwa wadau wa soka kuwa bado yuko fiti kwa kiasi kikubwa ingawaje aliwapa sifa vijana wa kikosi cha pili kuwa wapo vyema. Mimi naitaka ile Yanga ya Dar es Salaam sio hii, naitaka ilee yenyewe ili nioneshe uwezo wangu, hawa vijana wanacheza vizuri ila nimeona mchezo mwepesi naitaka ile ingine,  alisema Chirwa. Alisema baada ya kuifunga Yanga ya kikosi cha pili anajiandaa vizuri kuikabili tena katika mchezo wa Ligi Kuu na kuongeza kuwa katika mchezo huo atahakikisha anaifunga kwa mara nyingine.Nyota huyo wa Zambia aliwahi kuitumikia Yanga, kabla ya kuondoka kucheza soka la kulipwa ndani ya miezi kadhaa na baadaye kurejea tena Bara na kusajiliwa na Azam akiunga na Mzimbabwe Donald Ngoma aliyekuwa Yanga pia. Yanga imendelea kuonesha uteja dhidi ya Azam FC katika michuano hiyo tangu mwaka 2017, ambapo ilifungwa mabao 4-0, kabla ya kupata sare tena ya 1-1