 WAZEE 27,910 wamesajiliwa na kutambuliwa kwa ajili ya kulipwa pensheni jamii inayotolewa na Serikali ya Mapinduzi ya Zanzibar (SMZ) kwa wazee waliofi kisha umri wa miaka 70.Naibu Waziri wa Uwezeshaji, Wanawake na Watoto, Shadya Suleiman alisema hayo wakati akijibu swali la mwakilishi wa jimbo la Chake Chake Pemba, Suleiman Sarhani, aliyetaka kujua wazee wangapi wametambuliwa na kusajiliwa na mfuko wa pensheni jamii. Alisema jumla ya wazee 17,597 wamesajiliwa kwa upande wa Unguja na kulipwa pensheni ya jamii kwa mujibu wa sheria.Aidha, alisema jumla ya wazee 10,313 wamesajiliwa na kulipwa pensheni ya jamii kwa upande wa Pemba.   Mheshimiwa Spika napenda kumjulisha mwakilishi wa jimbo la Chake Chake kwamba serikali tayari imewasajili wazee wapatao 27,910 kwa ajili ya kulipwa pensheni jamii Unguja na Pemba,   alisema.Alifahamisha kwamba kazi ya kuwatambua wazee zaidi wenye sifa ya kuingizwa katika mfuko wa pensheni jamii inaendelea Unguja na Pemba kupitia masheha. Alisema wazee kwa ujumla wamefurahishwa na pensheni hiyo ingawa ni ndogo lakini inasaidia kuzipatia ufumbuzi changamoto mbalimbali zinazowakabili.