 UAMUZI wa serikali ya Tanzania wa kuzuia kuchapishwa kwa ripoti ya Shirika la Fedha la Kimataifa (IMF) kuhusu hali ya uchumi nchini, umeungwa mkono ndani na nje ya nchi huku mtazamo uliotolewa na mtaalamu wa uchumi, Dk Mumbi Seraki kutoka Kenya anayeunga mkono uamuzi wa serikali ya Tanzania ukisambaa na kusomwa kwa kasi duniani kote.Waziri wa Fedha na Mipango, Dk Philip Mpango aliliambia Bunge hivi karibuni kuwa timu ya IMF ilikuwepo nchini kuanzia Novemba 26 hadi Desemba 7, 2018.Dk Mpango alisema IMF ilitoa taarifa ambayo kiutaratibu lazima irudi serikalini ili serikali iweze kutoa maoni yake ambayo IMF wanapaswa kuyazingatia kabla ya kuichapisha ripoti hiyo.Alisema aliiona ripoti hiyo ya IMF Machi 18, mwaka huu na cha kushangaza maoni ya serikali hayakuzingatiwa kwenye taarifa yao.Kwa mujibu wa Waziri Mpango, alipokuwa mjini Washington nchini Marekani, alipata fursa ya kuzungumza na Mkurugenzi wa IMF Idara ya Afrika, Abebe Selassie na walifanya mazungumzo hadi saa tisa alasiri ya Machi 23, mwaka huu kuhusu jambo hilo.Katika hilo, Dk Mpango alilieleza Bunge kuwa kwa utaratibu baada ya Bodi ya Utendaji ya IMF kuijadili taarifa hiyo, serikali nayo inakuwa na siku 14 za kuipitia na kuamua ama itolewa au la.Baada ya hayo yote kutokea, kumekuwa na mitazamo chanya ya watu ndani na nje ya nchi kuhusu uamuzi huo wa Serikali ya Tanzania kuzuia ripoti hiyo isichapishwe kwanza mpaka hapo maoni ya serikali yatakapozingatiwa.Mmoja wa wadau waliotoa maoni yao kuhusu hatua hiyo ni mtaalamu wa masuala ya uchumi kutoka Kenya, Dk Seraki.Kupitia mtandao wake ya YouTube wa  The Dr Mumbi Show Let s Talk Africa  anasema kuwa baada ya kupata uhuru wao, nchi za Afrika zilijiunga kwanza na Umoja wa Mataifa (UN) na baadaye Benki ya Dunia na IMF.Dk Mumbi alisema msimamo wa Tanzania umeishitua IMF kwa kuwa hawakutarajia kukutana na jambo kama hilo la ripoti hiyo kuzuiwa kuchapishwa, lakini pia ni jambo geni kwa mataifa ya Afrika.Alisema IMF hawakutarajia kwa sababu mataifa mengi ya Afrika yamekuwa yakizipokea ripoti hizo na kuzisoma huku wakiwa hawana uwezo wa kuzipinga au kuzikosoa kama ilivyofanya Tanzania.Alisema IMF na WB walianzisha Mpango wa Kurekebisha Muundo wa Uchumi (SAP) ambao ulisababisha kubinafsishwa kwa mashirika ya umma kama vile mashirika ya umeme, kuchukuliwa kwa migodi kwa kisingizio cha uwekezaji na kuongeza kuwa mataifa ya Afrika yanapaswa kujua hakuna kitu cha bure kwenye dunia hii.Kwa mujibu wa Dk Mumbi, IMF imekuwa ikikosoa utawala wa Rais Magufuli kwa madai kuwa umesababisha kuwepo kwa mazingira duni ya uwekezaji pamoja na utekelezaji duni wa miradi, hali inayoweza kuifanya taifa hilo lisifikie ukuaji wake wa uchumi wa asilimia 7 kwa mwaka huu. Chini ya Rais Magufuli, si rahisi kwa wageni kutoka nje ya nchi kumiliki ardhi kama ilivyo Kenya, Magufuli amekuwa akiwapigania na kuwalinda watu wake wanyonge, amekataa makampuni ya kigeni kudhibiti sekta ya madini na kilimo ambako ndiko wanawekeza fedha nyingi, ndiyo maana sasa wanasema mtindo wa utawala wa Rais Magufuli si mzuri kibiashara na wawekezaji wanaowaamini huamua kuondoa fedha zao, alisema Dk Mumbi.Alisema Serikali ya Magufuli ilishapiga marufuku tafiti au takwimu zinazohusu Tanzania kutangazwa bila kuthibitishwa kwanza na serikali.Alisema jambo hilo ni muhimu kwa kuwa namba zina maana kubwa. Dk Mumbi alisema ni hatari kwa mfano utafiti unasema kuwa wanawake milioni 20 wa Kenya wana tatizo fulani la kiafya au asilimia 30 ya Waafrika wameathirika kwa Ukimwi, kwa kuwa jambo hilo litaathiri sera za nchi lakini pia itatoa fursa kwa Shirika la Afya Duniani (WHO) kuja kwa mlango mwingine wa kusema unaleta chanjo ya tatizo husika.Ili nchi za Afrika ziondokane na tatizo la kufanyiwa tafiti za mambo yake na watu wengine, Dk Mumbi alisema ni vyema kwa nchi hizo za Afrika kuanza kuwatumia watafiti, watakwimu, wanahesabu na wanasayansi wake yenyewe badala ya kusubiri kufanyiwa kila kitu.Mbali ya Dk Mumbi, madau mwingine aliyezungumzia suala hilo ni Katibu Tawala wa Mkoa wa Songwe ambaye aliwahi kuwa Mbunge wa Kasulu kwa tiketi ya Chama cha NCCRMageuzi, David Kafulila.Katika kujibu hilo, Kafulila alisema kuwa si kosa wala si mara moja nchi kupinga makadirio ya maoteo ya ukuaji wa uchumi, na pili maoteo ya IMF si lazima yawe sahihi wakati wote kama ilivyotokea katika baadhi ya nchi ikiwemo India, Argentina na Venezuela.Kwa mujibu wa Kafulila, katika Mwaka wa Fedha 2013/ 14, IMF ilikadiria uchumi wa India kushuka kutoka maoteo ya ukuaji wa asilimia 5. 6 mpaka asilimia 3.7, hata hivyo kufika mwisho wa mwaka huo, ukuaji halisi wa uchumi wa India ulikua asilimia 6. 6 sawa na tofauti ya asilimia 2.9.Alisema kwa mujibu wa azeti maarufu la nchini India, THE HINDU la Oktoba 13, 2013, Waziri wa Fedha wa India, Palaniappan Chidambaram alinukuliwa kupinga takwimu za IMF kwa kusema haelewi IMF wametoa wapi takwimu kufikia hitimisho la anguko hilo kubwa la ukuaji uchumi, kwani ilikuwa ni miezi miwili tangu makadirio ya awali kuonesha kuwa uchumi wa India ungekua kwa asilimia 5.6.Katibu Tawala huyo alisema kuwa tatizo la makadirio ya IMF kukosa uhalisia pia lilijitokeza katika nchi mbalimbali zaidi ya India.Alisema ripoti ya Kituo cha Utafiti cha masuala ya Sera na Uchumi cha  Center For Economic and Policy Research  Chenye makao yake makuu Washington DC Marekani, Aprili 2007, kiliwahi kuchapisha makala ya kitafiti kuonesha kasoro kubwa katika maoteo ya ukuaji uchumi ya yanaofanywa na IMF.Kasoro hizo kwa namna zilivyo kubwa na namna zilivyojitokeza, Kafulila alisema ziliifanya taasisi hiyo kuweka mashaka makubwa kama Shirika la IMF linafanya kazi zake bila msukumo wa kisiasa. Alisema IMF ilikosea makadirio ya ukuaji uchumi kwa nchi ya Argentina kwa miaka saba mfu ulizo. Mwaka 1999, IMF ilikadiria ukuaji wa uchumi wa Argentina wa asilimia 1.5, lakini ukuaji ukawa asilimia hasi sifuri nukta nane (-0.8%), sawa na tofauti ya asilimia 2.3.Mwaka 2000, IMF ilikadiria ukuaji wa uchumi wa asilimia 3.7, lakini ukuaji halisi ukawa asilimia hasi nne nukta nne ( -4.4%), sawa na tofauti ya asilimia 8.1 na mwaka 2001, IMF ilikadiria  kuaji uchumi wa asilimia 2.6, lakini ukuaji halisi ukawa asilimia hasi kumi nukta tisa (-10.9%) sawa na tofauti ya asilimia 13.5, alieleza Kafulila.Aliongeza kuwa katika mwaka 2002, IMF ilikadiria ukuaji wa uchumi wa asilimia moja, lakini ukuaji halisi ukawa asilimia 8.8 sawa na tofauti ya asilimia hasi saba nukta nane (-7.8%), wakati Mwaka 2003, IMF ilikadiria ukuaji uchumi wa asilimia 4, lakini ukuaji halisi ukawa asilimia 9 sawa na tofauti ya asilimia hasi tano (-5%).Katika mwaka 2004, alisema IMF ilikadiria ukuaji wa uchumi wa asilimia 4, lakini ukuaji halisi ukawa asilimia 9.2 sawa na tofauti ya asilimia hasi tano nukta mbili ( -5.2%) na mwaka 2005, IMF ilikadiria ukuaji uchumi wa taifa hilo kuwa asilimia 4.2, lakini ukuaji halisi ukawa asilimia 8.5 sawa na tofauti ya asilimia hasi nne nukta tatu ( -4.3%).Kwa upande wa nchi ya Venezuela, alisema IMF pia ilifanya makosa katika kukadiria ukuaji uchumi wa nchi hiyo kwa miaka mitano mfu ulizo.Alisema mwaka 1999, IMF ilikadiria ukuaji uchumi wa Venezuela wa asilimia 1.6, lakini ukuaji halisi ukawa asilimia 3.6, wakati Mwaka 2000, ilikadiria ukuaji uchumi wa asilimia 3, lakini ukuaji halisi ukawa asilimia 3.4, huku mwaka 2001, ilikadiria ukuaji uchumi wa asilimia 2.8, lakini ukuaji halisi ukawa hasi nane nukta tisa ( -8.9%).Kwa mujibu wa Kafulila, mwaka 2002, IMF ilikadiria ukuaji wa uchumi wa asilimia 2.2, lakini ukuaji halisi ukawa hasi saba nukta nane ( -7.8%), Mwaka 2003, ilikadiria ukuaji wa asilimia 7.7, lakini ukuaji halisi ukawa asilimia 18.3, huku mwaka 2004, ilikadiria ukuaji wa asilimia 3.5, lakini ukuaji halisi ukawa asilimia 10.3, na mwaka 2005, ilikadiria ukuaji uchumi wa asilimia 4.5, lakini ukuaji halisi ukawa asilimia 10. 3.Alisema tatizo la kukosewa maoteo ya ukuaji uchumi limekuwa mjadala kwa wachumi wengi duniani kutokana na shirika hilo kubwa duniani kubadili mara kwa mara takwimu zake katika muda mfupi kama inavyoonekana kwenye Jukwaa la Kiuchumi Duniani (World Economic Forum 2019), ambapo kulikuwa na makala iliyosema kuwa ndani ya miezi 9, IMF imerekebisha takwimu zake mara nne. Ni kwa msingi huo, mwana uchumi wa moja ya Benki kubwa duniani (Australia and New Zealand Banking (ANZ) ya 32 mwaka 2018), Manoji Basantial, aliandika uchambuzi Oktoba 13, 2015 wenye kichwa  The IMF missed it again- It is indeed frustrating.  ikielezea tatizo hilo na kwenda mbele zaidi kusema kwamba hali ya IMF kurekebisha takwimu za maoteo mara nyingi katika kipindi kifupi kinaweka mashaka kuhusu umakini wa ripoti zake za makadirio ya ukuaji uchumi, alisema Kafulila.Alisema kwa kuzingatia maoni ya wachumi hao na zaidi kilichotokea katika nchi alizozitaja hapo hususani Argentina na Venezuela, vinampa mashaka kuziamini ripoti za IMF hasa kwa mwenendo wa utawala wa Serikali ya Awamu ya Tano wa chini ya Rais Magufuli.Kafulila alisema kwa kiasi kikubwa mwelekeo wa Rais Magufuli wa kudhibiti rasilimali za nchi zilizokuwa zikiporwa kwa muda mrefu, haujazipendeza nchi zilizokuwa zikinufaika na uporaji huo kupitia kampuni za kimataifa.Alisema huo ndiyo ukweli mchungu ambao Watanzania wanapswa kuujua kwani mbinu kama hizo zilitumiwa na IMF kwenye nchi alizozitaja. Katika msingi huo, ninaendelea kuamini kwamba takwimu za maoteo ya IMF za mwezi Aprili 2019 kuhusu ukuaji uchumi wa Tanzania kuporomoka mpaka asilimia 4, naziona kuwa takwimu za mashaka kwa kuzingatia mifano ya nchi nilizotaja hapo awali. Sababu ya pili inayonifanya nizione kuwa ni takwimu za mashaka ni kutokana na ukweli kwamba takwimu hizo bado zimetofautiana na takwimu za Benki ya Dunia ambazo makadirio yake ni kuwa uchumi wa Tanzania utakua kwa zaidi ya asilimia 6 na takwimu za Benki ya Afrika zikionesha uchumi wa Tanzania utakua kwa asilimia 6.6, alisisitiza Kafulila.Mbali na sababu hizo mbili, Kafulila alisema sababu nyingine ya tatu ya iliyomfanya aone mashaka ni kutokana na msimamo mpya wa kisera kuhusu ulinzi wa rasilimali za Tanzania kwa manufaa ya watanzania, mwelekeo ambao umekosolewa sana na IMF na washirika wake wakitaja kuwa ni kutokutabirika kisera.Mtaalamu wa uchumi kutoka Chuo Kikuu cha Dar es Salaam, Profesa Humphrey Moshi, alisema kuwa ripoti za IMF zimekuwa za kiitikadi na mlengo wa kisiasa na haziakisi ukweli halisi na hazichangii katika maendelo ya watu husika.Profesa Moshi alisema vigezo vyao vya utafiti havitofautishi kati ya nchi zilizoendelea, zinazoendelea na nchi masikini, bali vigezo vyao hutumika kwa nchi zote jambo ambalo haliwezi kuleta uhalisia. Huwezi kupima hali ya uchumi wa Tanzania kwa kuangalia vigezo vya China au Marekani, ukifanya hivyo, utafiti wako unakuwa hauna maana yoyote, ndiyo maana nchi Asia Kusini, Asia Mashariki hawaziamini ripoti za IMF na wala hawazifanyii kazi, wao wameamua kufanya mambo yao wenyewe na ndiyo maana wamefanikiwa kuwa na uwekezaji mkubwa katika nchi zao, alisema Profesa Moshi.Amesema sekta binafsi huwa hawawekezi kwenye ujenzi wa miundombinu kama ya barabara, reli au umeme kwa sababu faida yake inachukua muda mrefu, na ndiyo maana Serikali ya Awamu ya Tano imeamua kuwekeza katika miundombinu hiyo ili kurahisisha uwekezaji wa Sekta binafsi, inakuwaje mtu aje na utafiti kusema kuwa uchumi umeshuka.