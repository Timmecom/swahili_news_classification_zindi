 MKAKATI wa kuhifadhi faru Tanzania utakaogharimu Sh bilioni 134.2 unakusudia katika kipindi cha miaka mitano kuongeza idadi ya faru weusi kutoka 161 waliopo mwaka huu hadi zaidi ya 205 ifi kapo 2023.Akizindua mkakati huo jijini Dodoma jana, Waziri wa Maliasili na Utalii, Dk Hamisi Kigwangalla alimtaka Katibu wa Wizara hiyo kwa kushirikiana na wadau kutafuta fedha hizo ili kuhakikisha mkakati huo wa miaka mitano unatekelezeka.Akizungumzia mkakati huo, Kigwangalla alisema wizara hiyo kwa kushirikiana na wadau wengine itahakikisha utekelezaji wa mpango huo unafanikiwa na idadi ya faru weusi inaongezeka nchini.Aliwataka viongozi wa wanyamapori kuongeza malengo kutoka faru weusi 54 wanaotaka kuwaongeza katika miaka mitano badala yake waongeze mara mbili na wawapeleke wengine mbuga za Arusha na Chato ambako mazingira yake yanafaa kuishi wanyama hao.Akitoa maelezo ya Mkakati wa Kuhifadhi Faru Tanzania, Ofisa Mtafiti Mwandamizi kutoka Taasisi ya Utafiti Wanyamapori Tanzania (Tawiri), Dk Edward Kohi alisema mkakati huo ni wa nne kuandaliwa baada ya ile ya miaka 1993, 2005, 2010 na 2018.Dk Kohi alisema katika kipindi cha miongo miwili faru weusi wanaopatikana katika Kanda mbili ya Kaskazini, Faru Michael aliyekuwa katika Hifadhi ya Mkomazi na Kanda ya Kusini Faru Minor aliyekuwa katika Pori la Akiba la Selous waliuawa na majangili na kusababisha faru weuzi kuwa katika hatari ya kupotea.Akizungumza Meneja wa Uhifadhi wa Shirika la WWF, waliofadhili maandalizi ya mkakati huo, Dk Simon Lugandu alisema shirika hilo limekuwa likitoa misaada na ufadhili katika kuhifadhi misitu, bahari kuu, wanyama tembo na faru, maji na nishati mbadala.