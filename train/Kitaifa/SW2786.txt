 WANAFUNZI wa Shule ya Msingi Mgongoro kijiji cha Makomero wilayani Igunga Mkoani Tabora wameomba halmashauri ya wilaya hiyo kuwasaidia mradi wa maji ili kuboresha mazingira ya shule yao.Walitoa rai hiyo kwa Mkuu wa wilaya hiyo, John Mwaipopo alipotembelea shule hiyo kuhamasisha upandaji miti.Walisema shule yao haina mazingira bora na miti mingi hukauka kwa ukosefu wa maji. Katika risala yao iliyosomwa na mwanafunzi wa darasa la saba, Rebecca Msengi, walisema eneo lote la wilaya ya Igunga halina maji ya kutosha hali inayosababisha washindwe kuboresha mazingira ya shule.Alisema kiangazi hali huwa mbaya zaidi kutokana na upepo mkali unaovuma ikizingatiwa eneo hilo ni la ukame na miti ya asili ilishakauka hivyo kupata usumbufu mkubwa ikiwemo kuezuliwa kwa madarasa.  Tunaomba serikali ituletee mradi wa maji ili tuboreshe mazingira ya shule yetu, kila siku tunapanda miti lakini haikui kwa ukosefu wa maji. Tunapoteza muda mwingi kutafuta maji badala ya kusoma,  alisema. Walishukuru kwa Mradi wa Igunga Eco Village unaofadhiliwa na Jumuiya ya Ulaya (EU) na kutekelezwa na Shirika la Heifer International Tanzania likishirikiana na halmashauri ya wilaya hiyo, Aqual for All na ICIPE kuwapa elimu ya utunzaji mazingira ili kukabiliana na mabadiliko ya tabia nchi. Walisema mradi huo umewapatia miche zaidi ya 2000 ya miti na kati ya hiyo wamepanda miche 1,000 na mingine wataipanda Februari mwaka huu huku wakisisitiza changamoto yao kubwa ni uhaba wa maji. Ofisa Maliasili wa Mradi huo, Joseph Mafuru alisema walimu na wanafunzi wa shule hiyo wamepewa elimu ya kutosha ya kukabiliana na mabadiliko ya tabia nchi na wameanzisha Klabu ya Mazingira ili kuongeza ufanisi wa upandaji miti na utunzaji mazingira ili kurejesha uoto wa asili katika eneo lao. DC Mwaipopo aliwataka walimu na wanafunzi wa shule hiyo kuwa na subira akiahidi kilio chao kitaisha muda si mrefu mradi mkubwa wa maji kutoka Ziwa Victoria utakapofika wilayani humo na kuwasaidia. Mkuu wa shule hiyo, Israel Martin alisema kama wakipata maji, miti