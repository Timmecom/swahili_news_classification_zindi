 MBUNGE wa Kawe, Halima Mdee (Chadema) amefi ka mbele ya Kamati ya Haki, Maadili na Madaraka ya Bunge kujibu tuhuma za kuunga mkono kauli iliyotolewa na Mdhibiti na Mkaguzi Mkuu wa Hesabu za Serikali (CAG), Profesa Mussa Assad kuwa Bunge ni dhaifu.Akizungumza Mwenyekiti wa Kamati, Emmanuel Mwakasaka baada ya kutoka ukumbi wa Spika, ambako walimhoji Mdee kwa zaidi ya saa mbili, alisema kamati hiyo imefanya kazi yake ya kumhoji na inaendelea na kazi yake. Mwakasala alisema baada ya kumaliza kazi ya kumhoji, kamati hiyo itawasilisha ripoti kwa Spika ili kutoa uamuzi wa masuala yote mawili, la Mdhibiti na Mkaguzi wa Hesabu za Serikali (CAG) juzi na Mdee jana, kwani yana uhusiano.Asubuhi, Mdee kama wabunge wengine aliingia na gari lake kupitia geti wanaoingia wabunge na kufika katika jengo la utawala saa 4.30 kwa lengo la kwenda kuhojiwa mbele ya kamati hiyo. Alikuwa ameambatana na Mbunge wa Bunda Mjini, Ester Bulaya (Chadema) ambaye alibeba vitabu vitano na kwenda navyo hadi ghorofa ya kwanza ya jengo la utawala, ulipo ukumbi wa Spika wakaa hapo kusubiri kuitwa.Mdee aliitwa kwenye Kamati ya Haki, Maadili na Madaraka ya Bunge saa 5.03, akisindikizwa na Bulaya aliyekuwa amebeba vitabu vitano, ambapo waliingia kwenye ukumbi wa Spika kusubiri mahojiano na Bulaya akaondoka. Alipoingia na kukaa kwenye kiti, wajumbe wa kamati hiyo walivishangaa vitabu vyake, hasa Mbunge wa Mpwapwa, George Lubereje aliyesema,  Halima vitabu vyote hivyo!?  Mdee alisalimia,  Heshima yako Mwenyekiti,  naye Mwenyekiti Mwakasaka akajibu,  Karibu sana Mdee kwenye kamati.  Mwenyekiti akahoji,  Mbona hujawasalimia wajumbe wengine wa kamati...  Asalaam aleiyikumu, wakubwa shikamooni, vijana habari zenu na wadogo kama wapo niamkieni,  alisalimia Mdee. Mwenyekiti Mwakasaka aliwataka waandishi wa habari na wapigapicha kuondoka ukumbuni, kupisha Kamati kuendelea na mahojiano na Mdee. Kuitakwa kwa Mdee mbele ya Kamati ya Kudumu ya Bunge ya Haki, Maadili na Madaraka kunatokana na mwito wa Spika wa Bunge, Job Ndugai alipofanya mkutano na waandishi wa habari wa Januari 7, mwaka huu.Mwito wa Spika kwa Mdee ulitokana na kauli ya mbunge huyo, aliyoitoa mitandao kuunga mkono kauli aliyoitoa CAG, Profesa Mussa Assad wakati akihojiwa na Idhaa ya Kiswahili ya UN na kudai kwamba Bunge ni dhaifu. Katika mkutano huo na waandishi wa habari, Spika Ndugai alimtaka Mdee kufika Januari 22, mwaka huu mbele ya kamati, kujieleza kwanini aliunga mkono kauli ya CAG aliyeitwa jana kwamba Bunge ni dhaifu.