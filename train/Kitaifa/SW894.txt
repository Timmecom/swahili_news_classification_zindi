 MWAKA 2019 Wizara ya Maji inaanza utekelezaji wa mkakati maalumu wa miaka miwili, lengo likiwa ni kufi kisha maji vijijini kwa asilimia 85. Wizara hiyo pia imedhamiria kuanzisha Wakala wa Maji Vijijini kwa lengo la kuharakisha utekelezaji wa miradi ya maji.Hayo yamebainishwa jijini hapa na Katibu Mkuu wa wizara hiyo, Profesa Kitila Mkumbo alipokuwa akizungumzia mikakati ya kufikisha huduma hiyo kwa wananchi. Alisema mkakati huo maalumu, utakaotekelezwa kuanzia mwaka 2019 hadi 2020, lengo lake ni kuharakisha upatikanaji wa maji kwa wananchi. Profesa Mkumbo alisema utekelezaji wa mkakati huo, unatarajiwa kufikisha maji mijini kwa asilimia 95 na vijijini kwa asilimia 85, kama ilivyoahidiwa katika Ilani ya Uchaguzi ya Chama Cha Mapinduzi (CCM) ya mwaka 2015/2020.Alisema mkakati huo utaongoza shughuli za wizara kwa kipindi cha miaka miwili iliyobaki kuelekea mwaka 2020. Profesa Mkumbo alisema kwa mwaka huu wizara yake imeendelea kusimamia miradi ya maji takribani 1,595 nchi nzima, ambapo utekelezaji wake umechangia upatikanaji wa maji mijini kwa asilimia 78 na vijijini asilimia 60. Akizungumzia makusanyo kutoka mamlaka za maji zilizopo nchini, Profesa Mkumbo alisema mwaka wa fedha 2018/2019, mamlaka hizo zimepanga kukusanya Sh bilioni 364.8.Alieleza katika kipindi cha miezi mitatu ya kwanza katika mwaka wa fedha 2018/19, mamlaka 33 zimeshakusanya Sh bilioni 91.2 ambazo ni sawa na asilimia 25. Profesa Mkumbo alizikumbusha mamlaka za maji, kuzingatia agizo la Rais John Magufuli la kuzitaka kuchangia katika gawio la serikali kuanzia mwaka huu wa fedha.  Nizikumbushe mamlaka kuhakikisha zinasimamia ipasavyo katika ukusanyaji wa mapato, ambapo baadhi ya fedha wanazitumika katika kuboresha miundombinu yao. Lakini kubwa wakumbuke kuwa kuanzia mwaka huu wa fedha wana wajibu wa kupeleka gawio serikalini,  alisema.Katika hatua nyingine, Profesa Mkumbo alisema serikali imedhamiria kuanzisha Wakala wa Maji Vijijini kwa lengo la kuharakisha utekelezaji wa miradi ya maji. Alisema serikali ilishapeleka bungeni muswada wa kuanzisha Wakala wa Maji Vijijini na tayari umesomwa kwa mara ya kwanza katika unge lililopita.  Tumeshapeleka muswada bungeni ambao tayari umeshasomwa kwa mara ya kwanza, muswada huu ulienda sambamba na wa vyama vya siasa, naoana huo ndio unapigiwa kelele sana,  alisema.Alisema uanzishwaji wa Wakala wa Maji Vijijini, utaondoa changamoto ya upatikanaji wa maji vijijini, kwa kuwa na chombo mahususi cha kusimamia miradi hiyo.  Tuna changamoto kubwa sana kwa upande wa vijijini ambapo mpaka sasa tulikuwa tunafanya kazi na wenzetu wa halmashauri ambao wana majukumu mengi na zina vipaumbele vingi, tumeona kuna haja ya kuanzisha taasisi muhimu,  alisema. Alisisitiza kuwa Wizara ya Maji inaendelea kusimamia miradi nchi nzima ili kuhakikisha watu wanapata maji na kutekeleza azma ya kumtua mama ndoo ya maji kichwani.