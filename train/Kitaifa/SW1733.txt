 WAKATI michezo ya Ligi Kuu Tanzania Bara ikiendelea kupamba moto, huku tukishuhudia mtifuano mkubwa wa mbio za marathon kwa mafahali wawili Simba na Yanga, kila mmoja wao akijinasibu kushinda michezo iliyobaki kuhakikisha anatwaa taji hilo msimu huu.Lakini vita nyingine ni kwenye michuano ya Kombe la Shirikisho la Azam au FA, ambapo timu nne zinatarajiwa kuoneshana kazi zilizotinga hatua ya nusu fainali kwenye michuano hiyo, huku kila timu ikiwa na shauku ya kujihakikishia kukata tiketi kuiwakilisha nchi kwenye michuano ya kombe la shirikisho bara Afrika, Caf.Hadi sasa timu nne zimeingia kwenye hatua hiyo ambapo fainali ya kwanza timu kati ya Azam FC na KMC, ambayo ilitarajia kuchezwa jana wakati ile ya pili itazikutanisha Yanga dhidi ya Lipuli Mei 6.NUSU FAINALI YA KWANZAFainali hiyo ilitarajia kuwa ngumu na ilitarajiwa kupigwa jana jioni katika Uwanja wa Uhuru Dar es Salaam, ambapo wawili hao walikutana baada ya kufanya vyema kwenye michezo ya hatua ya robo fainali,ambapo KMC walipata fursa hiyo baada ya kuifunga timu ya African Lyon mabao 2-0 kwenye mchezo mgumu na wa kusisimua uliopigwa katika Uwanja wa Uhuru.Huku Azam waliokuwa wa kwanza kutinga hatua hiyo baada ya kushinda mchezo wa ugenini kwa bao 1-0 dhidi ya Kagera Sugar. mchezo uliopigwa katika Uwanja wa Kaitaba mjini Bukoba.YANGA NA LIPULI FCMchezo huo unatarajiwa kupigwa Jumatatu katika Uwanja wa Samora mjini Iringa, ambapo Lipuli inatarajiwa kuwa mwenyeji kumkaribisha bingwa wa kihistoria Yanga, mtanange huo unatarajiwa kuwa mgumu kutokana na uwezo wa timu zote mbili ulioneshwa kwenye michezo ya hivi karibuni kwenye michezo ya ligi. Kwa mara ya mwisho walipokutana katika uwanja huo katika mchezo wa Ligi Kuu mwenyeji Lipuli alifanikiwa kuibuka na pointi tatu baada ya kuifunga Yanga bao 1-0 mchezo uliotawaliwa na upinzani mkali mwanzo mwisho.Lakini safari hii mchezo huo unatarajiwa kuwa mgumu zaidi kwa kuwa hadi sasa Yanga bado ana wasiwasi ya kushindwa kutwaa ubingwa wa Ligi licha ya kuonekana hadi sasa anaongoza ligi hiyo kwa pointi 77 lakini bado mpinzani wake wa karibu Simba anashika nafasi ya pili kwa pointi 69 anaonekana kuja kwa kasi huku akiwa na faida ya michezo mitano mkononi ambazo kama atafanikiwa kushinda basi atafanikiwa kutetea ubingwa huo.Yanga walifanikiwa kutinga kwenye hatua hiyo baada ya kuifunga timu inayoshiriki Ligi Daraja la Kwanza Namungo FC ya Lindi kwa mabao 1-0 mchezo ulipigwa kwenye Uwanja wa Majaliwa Lindi, huku Lipuli walifanikiwa kutinga hatua hiyo baada ya kuifunga Singida United kwa mabao 2-0.