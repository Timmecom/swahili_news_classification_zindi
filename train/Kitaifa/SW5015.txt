 SERIKALI imetangaza kuziba nafasi za wakurugenzi watendaji ambazo ziko wazi katika halmashauri sita nchini ikiwemo Halmashauri ya Wilaya ya Nkasi mkoani Rukwa ambayo Ofisa Elimu (Msingi) Missana Kwangura ana kaimu kwa zaidi ya mwaka sasa .Aidha imesitisha kwa muda usiojulikana kutoa vibali vya wakuu wa mikoa na wilaya wanaoomba kufanya ziara ya mafunzo nje ya nchi.Kauli hiyo ya Serikali imetolea na Waziri wa Nchi   Serikali za Mitaa na Tawala a Mikoa (Tamisemi ) , Selemani Jafo alipokuwa akihitimisha ziara yake ya siku mbili mkoani Rukwa huku akisisitiza kuwa uongozi ni kazi za ibada na sio usanii .Aidha alimpongeza Mbunge wa Jimbo la Nkasi Kaskazini , Ally Keissy kwa kuibua ufisadi katika mradi wa maji wa Kamawanda katika Kata ya Kirando mwambo wa Ziwa Tanganyika wilayani Nkasi na kuokoa zaidi ya Sh bilioni 3.0."Kuna halmashauri sita nchini ambazo nafasi za wakurugenzi watendaji ziko wazi....Serikali inatarajia kuziziba nafasi hiyo hivi karibuni ikiwemo ya Nkasi ambayo imekuwa ikikaimiwa kwa muda wa mwaka sasa zote zitazibwa ili kuwa na wakurugenzi watendaji wenye mamlaka kamili " alisisitiza .Kwa upande wa vibali alisema Serikali imesitisha kutoa vibali kwa wakuu wote wa mikoa na wilaya nchini ambao wameomba kufanya ziara ya mafunzo nje ya nchi huku akiwataka wafanya kazi wa kuwatumikia wananchi kwa uadilifu kwa kuwa kazi ya uongozi ni ibada na sio usanii .Alisema kuwa Serikali ya Awamu ya Tano imefanya kazi ya mfano na ya kihistoria tangu nchi ijipatie Uhuru wake kwa kujenga miundombinu ya afya kwa muda mfupi ."Kwa kipindi cha miezi 12 Serikali ya Awamu ya Tano imejenga vituo vya afya 210 nchini kote kwa mwaka huu inatarajia kujenga hospitali mpya 67 " alibainisha huku akisisitiza kuwa kila mtu atomize wajibu wake .Akizungumzia miradi ya maji Mbunge wa Jimbo la Nkasi Kaskazini , Kessy alimweleza Waziri Jafo kuwa katika mkoa wa Rukwa kwa wastani miradi yote imejengwa chini ya kiwango huku akisisitiza kuwa kwa zaidi ya miaka 36 sasa wilaya ya Nkasi haina Hospitali ya Wilaya.Mkuu wa Wilaya ya Nkasi , Said Mtanda alimweleza alisema wilaya hiyo inakabiliwa na upungufu wa madereva nane wakiwemo wa kuendesha magari ya kubebea wagonjwa ..