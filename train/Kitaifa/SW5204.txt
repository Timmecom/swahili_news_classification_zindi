 MWENYEKITI wa Kamati ya Kitaifa ya Maaskofu na Mashehe ya Maadili, Amani na Haki za jamii ya Madhehebu ya Dini nchini, Askofu William Mwamalanga ameonya kuhusu vitendo vywa ukatili nchini ikiwa ni pamoja na utekaji watu, chuki, kiburi na maneno ya uchochezi yenye lengo la kumtenga Rais na wananchi.Akihubiri kwenye usiku wa ibada ya dua iliyohudhuriwa na waumini jijini Dar es Salaam wakiwemo maaskofu na viongozi wa dini katika eneo la Madale ambapo Askofu Mwamalanga alionya kuwa Mungu huwa hashiriki na waovu kamwe. Ukiwa na tabia za chuki, visasi na hasira dhidi ya mwingine unakuwa wakala wa shetani, huwezi kushirikiana na Mungu na sala, dua na maombi yako ni bure,  alisema.Alisema kuna baadhi ya watu wametumbukia katika kutoa hotuba za chuki, matusi na kejeli zinazochochea kumtenga Rais na Watanzania, jambo ambalo sio sahihi ila ni muhimu kumuombea na kumtakia amani yeye na familia yake yote ili Mungu amuongoze kutenda haki kwa raia wote bila ubaguzi wa aina yoyote.Askofu Mwamalanfa aliwapongeza watu wote wanaokemea vitendo hivyo ambavyo vimekuwa kiini cha chuki miongoni mwa wantanzania, Rais na serikali na kuongeza kuwa kuanzisha mijadala ya kuhamasisha chuki dhidi viongozi ni hatari kwa mstakabali wa amani na ustawi wa taifa. Ni kweli haikubaliki kwa nchi yetu kuibuka kwa kundi linaloitwa halijulikana lenye nguvu kuliko serikali tena kuliko Watanzania wote ni lazima tulikatae huo sio utamaduni wetu, hii siyo nchi ya kuuana na kuchukiana, nalionya kundi hili mwisho wake umefika limurudie Mungu Mwenyezi kwani uovu huo umefika mwisho wake na saa ya kuacha uovu huo ni leo, kwani uongo wa shetani tayari umejulikana mbele za Mungu  nawaomba watanzania tumutegemee Mungu kwa asilimia 100, chuki na visasi ni dhambi mbele za Mungu,  alisema.Alikemea pia tabia ya baadhi ya watu wanaotumia Bibilia na ushirikina kusaka utajiri kwa kupotosha watu na kueleza kuwa hao nao hawana tofauti na  watu wasiojulikana  kwani nao ni wauaji wa roho za watu.Usiku wa ibada ya dua ulizinduliwa Dar es Salaam kwa kushirikisha maelfu ya waumini wa madhehebu mbalmbali ya kikristo na kiislamu.Dua hiyo itakuwa inafanywa kila mwezi katika kila wilaya hapa nchini na kushirikisha viongozi wote wa kiroho kama yanenavyo maandiko katika Biblia 1Timotheo 2:1-4