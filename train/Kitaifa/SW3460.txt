 POLISI jijini Mwan- za imemuua mtu mmoja baada ya kuwa katika mapambano ya kurushiana risasi bai- na yake na watu wanao- daiwa kuwa majambazi.Kamanda wa Polisi wa Mkoa wa Mwanza, Jumanne Muliro alisema shambulio hilo la aina yake limetokea Juni 3, mwaka huu 6.30 usiku katika eneo la Beijing Construction Engineering Group (BCEG) lililopo eneo la Uwanja wa Ndege katika Manispaa ya Ilemela.Alisema katika shambu- lio hilo, polisi wamekamata silaha aina ya shotgun iliyo- futwa namba zake halali za usajili ikiwa na risasi mbili na mapanga mawili kutoka kwa watu wanne wanaodai- wa kuwa ni majambazi. Kwenye tukio hilo watu watatu walifanikiwa kuto- roka kusikojulikana na mtu mmoja anayekadiriwa kuwa na umri kati ya miaka 35-40 na ambaye hajafahamika alifariki katika mashambu- liano hayo yaliyohusisha askari wetu na majambazi,  alifafanua Kamanda Muliro.Alisema polisi walipata taarifa za kiintelejensia kwamba katika eneo hilo la BCEG, kuna majambazi wamevamia eneo hilo na ndipo polisi walifanya ufuatiliaji wa haraka hadi eneo la tukio na kuwakuta majambazi hao wanne na kuanza kurushiana risasi za moto. Mwili wa marehemu umehifadhiwa katika Hos- pitali ya Rufaa ya Mkoa ya Sekou Toure kwa utam- buzi na uchunguzi zaidi,  alisema na kuongeza kuwa Polisi inaendelea kuwasaka majambazi hao walioto- roka na watakapopatikana watachukuliwa hatua kali za kisheria.Kamanda Muliro am- etuma salamu kwa watu wanaojihusisha na matukio ya uhalifu waache mara moja kwa madai kuwa ni kinyume cha sheria na kwamba kikosi chake kitakuwa imara muda wote kudhibiti uhalifu wa aina zote. Tunawaomba wananchi waendelee kutupa ushiriki- ano kwa kutupatia taarifa za uhalifu na wahalifu mapema ili tuweze kuwakamata na kuwafikisha kwenye vyom- bo vya sheria,  aliongeza.Kamanda Muliro amewa- hakikishia wananchi kuwa Jeshi la Polisi limejipanga kikamilifu kuhakikisha Waislamu wanasherehekea bila hofu na kwa amani na utulivu sikukuu ya Idd-el- Fitr.