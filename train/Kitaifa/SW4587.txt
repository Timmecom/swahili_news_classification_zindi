 Msemaji Mkuu wa Serikali Dk. Hassan Abbas amewataka wamiliki wa vyombo vya Habari hasa wa magazeti kuhakikisha wanayasajili mapema kuepuka usumbufu.Dk. Abbas ametoa tahadhari hiyo wito huo alipokuwa akizungumza na waandishi wa habari.Amesema, kwa mujibu wa Sheria ya Huduma za Habari ya mwaka 2016 wamiliki wa magazeti wanatakiwa kuyasajili mapema na kusisitiza kuwa taarifa hiyo itawekwa katika tovuti ya Habari Maelezo (www.habarimaelezo.go.tz). Kama ninavyosisitiza mara zote watu wasisubiri kufanya makosa halafu hatua zikichukulia unaanza kukimbilia huko nje unasema Tanzania hakuna uhuru wa vyombo vya habari  amesema Dk. Abbas.Pia amewataka waandishi wa habari kuwa na vitambulisho vya uandishi wa habari (Press Card) ili kuepuka kuzuiliwa katika matukio rasmi ya utoaji habari na taarifa. Kuanzia Julai Mosi kama kweli wewe ni mwandishi sio mtu wa shughuli nyingine nyingine basi uwe na kitambulisho cha mwandishi wa habari  amesema Dk. Abbas.