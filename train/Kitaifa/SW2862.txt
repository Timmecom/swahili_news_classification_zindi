 S ERIKALI imesema tatizo la bei kubwa ya mifuko mbadala lililopo nchini litaisha katika kipindi cha mwezi mmoja kuanzia sasa. Hayo yamebainishwa na Waziri wa Nchi, Ofisi ya Makamu wa Rais (Muun- gano na Mazingira), Januari Makamba alipozungumza na gazeti hili jana.Januari aliwataka wananchi wawe watulivu kwa kuwa hivi sasa kuna mitambo mingi ya kuten- geneza mifuko mbadala imeagizwa na watu kutoka nje, lakini pia kuna watu wengi wameagiza mifuko hiyo kutoka nje.Alisema katika hali hiyo, serikali haiwezi kutoa bei elekezi kwa sababu ina uhakika bei zitashuka muda mfupi ujao kwa sababu mifuko itakuwa mingi na wananchi wataipata kwa bei nafuu zaidi.Kuhusu mifuko ya plastiki inayokusanywa na ile ambayo imezuiwa na serikali maeneo mbali mbali kwa kuwekewa utepe, Januari alisema itakayofaa kurejelezwa itauzwa kwe- nye kampuni tatu zilizoji- tokeza ambazo wataitumia kutengeneza vitu vingine yakiwemo mabomba ya maji na madawati.Alisema serikali ilitoa muda kwa wamiliki wa shehena kubwa ya mifuko ya plastiki kwenda kuiuza kwenye viwanda hivyo, lakini hawakutekeleza agizo hilo, hivyo kuanzia Juni Mosi mwaka huu, mifuko yote hiyo imekuwa mali ya serikali na yenyewe ndiyo itahusika kuiuza kwenye kampuni hizo, ikiwamo Kampuni ya Falcon ya Mwanza. Mifuko ambayo haitafaa kurejelezwa tutaiteketeza kwenye viwanda vya kuten- geneza saruji kwa sababu wana ujuzi wa namna ya kuiteketeza mifuko hii,  alieleza Januari.Alisema kwa mujibu wa taarifa anazozipokea kila siku kutoka mikoa mbalim- bali nchini, wananchi katika maeneo yote ikiwemo vijijini wametii agizo la serikali na wameacha kabisa kutumia mifuko ya plastiki.Kwa upande wao, Shirika la Viwango Tanza- nia (TBS) wametoa mwito kwa wazalishaji wa mifuko na vifungashio mbadala kuhakikisha wanapata vi- wango vya ubora wa mifuko hiyo katika kipindi hiki cha mpito cha mwezi mmoja.Ofisa Mkaguzi Bora Mkuu wa TBS, Cunbert Ka- pilima alisema kuondolewa kwa mifuko ya plastiki kumewafanya baadhi ya watu na viwanda kutumia fursa hiyo kutengeneza mifuko mbadala ambayo mingine haina viwango.Alisema kwa kuwa kipindi hiki cha mpito cha mwezi mmoja kinajumuisha mambo mengi ikiwemo utoaji elimu kwa umma, hivyo wao nao wanaendelea kutoa elimu kwa wazal- ishaji wa mifuko mbadala ili wakitumie kipindi hiki cha mpito kuhakikisha bidhaa zao zinakuwa na viwango vya TBS.Awali, Kaimu Mkuru- genzi wa Udhibiti Ubora wa TBS, Lazaro Msasalaga alinukuliwa na gazeti hili Juni Mosi mwaka huu kuwa viwango vilivyo- tolewa na shirika hilo la mifuko mbadala ni viwili tu ambavyo ni kiwango namba TZS 2292 na kiwango namba 2130 vyote vya mwaka 2018.Msasagala alisema viwango hivyo vinahusu mifuko mbadala ikiwemo mifuko iliyotengenezwa kwa karatasi, vikapu na mingine ambayo baada ya matumizi huoza.