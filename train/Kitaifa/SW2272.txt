 HATIMAYE Tanzania imepata nafasi mbili za juu za uendeshaji wa Kampuni ya Simu za Mkononi ya Airtel Tanzania kutokana na makubaliano yaliyofi kiwa baina ya Serikali ya Tanzania na Kampuni ya Bharti Airtel International juu ya uendeshaji wa kampuni hiyo.Hatua hiyo ilibainika Dar es Salaam jana baada ya Rais John Magufuli kumteua Dk Omari Nundu kuwa Mwenyekiti wa Bodi ya Kampuni ya Simu za Mkononi ya Airtel Tanzania.Kwa mujibu wa taarifa iliyotolewa na Kurugenzi ya Mawasiliano ya Rais, Ikulu, uteuzi wa Nundu umetokana na makubaliano yaliyofikiwa kati ya Serikali na Kampuni ya Bharti Airtel International.Chini ya makubaliano hayo sasa Mwenyekiti wa Bodi ya Airtel Tanzania anapaswa kuteuliwa na Serikali ya Tanzania. Kwa mujibu wa makubaliano hayo, Ofisa Mkuu wa Ufundi (Chief Technical Officer   CTO) pia anateuliwa na Serikali ya Tanzania, na aliyeteuliwa kushika nafasi hiyo ni, Dk Prosper Mafole.Wajumbe wengine watakaoiwakilisha Serikali katika Bodi ya Airtel Tanzania ni John Sausi na Lekinyi Ngariapusi Mollel. Aidha taarifa hiyo ya Ikulu ilisema kutokana na mabadiliko hayo, Rais Magufuli amemteua Mohammed Abdallah Mtonga kuwa Mwenyekiti wa Bodi ya Shirika la Mawasiliano Tanzania (TTCL). Uteuzi huo ulianza jana.