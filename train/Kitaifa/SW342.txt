 Mwanamke mmoja raia wa Morocco anashtakiwa kwa kosa la kumuua mpenzi wake, kisha kumpika kama chakula kisha kuwapa wafanyakazi wa karibu na nyumba yake wale.Mwanamke huyo ambaye amekiri mbele ya polisi kufanya kitendo hicho ameeleza kuwa baada ya kumuua mpenzi wake huyo alianza kusaga viungo vyake kwenye  blender  kisha kumpika pishi la "machboos".Pishi hili linaelezwa kuwa la kimila ambalo ni wali na nyama.Inaelezwa kuwa mwanamke huyo ambaye hajatajwa jina lake, alifikia uamuzi wa kumuua mpenzi wake huyo baada ya kijana huyo kumwambia kuwa ana mpango wa kumuoa mwanamke mwingine.Gazeti linalomilikiwa na serikali ya nchi hiyo limenukuu vyanzo vya Polisi vikisema kuwa mtuhumiwa huyo baada ya kukiri kosa lake alisema kitendo alichokifanya ni cha  uwendawazimu .