 OFISI ya Mkurugenzi wa Mashtaka (DPP) imetakiwa kutoa elimu kwa wananchi juu ya utaratibu wa uendeshaji wa mwenendo wa kesi. Waziri wa Katiba na Sheria, Khamis Juma Maalim alisema hayo wakati akizungumza na watendaji ofisi ya DPP Chake Chake, Pemba.Amesema wananchi wengi hawajui mwenendo wa uendeshaji wa kesi za jinai ambapo ofisi ya DPP ni kati ya wasimamizi wa mwenendo huo.Alisema ushirikiano mzuri wa ofisi ya DPP na Jeshi la Polisi na Mahakama utasaidia kuondoa mlundikano wa kesi zinazowasubiri wananchi.Wananchi wanalalamika kwamba kesi zao hazisikilizwi kama wanavyotarajia huku wakivilaumu vyombo muhimu vyenye wajibu wa kuendesha mfumo wa kesi nchini, alisema.Msimamizi wa Ofisi ya DPP Pemba, Masoud Ali Mohamed alisema wamejipanga vizuri kuhakikisha kesi zinapelekwa Mahakama baada ya kukamilika kwa uchunguzi wa Jeshi la Polisi.Amesema ucheleweshaji wa kesi hizo kufikishwa kortini huchangiwa na kutokamilika kukamilika kwa upelelezi wa kesi kutoka Jeshi la Polisi.Amesema ili kesi ifikishwe kortini upelelezi wa kina unatakiwa uwe umekamilika ambao kwa mujibu wa sheria hufanywa na Jeshi la Polisi.Zipo sababu zinazofanya kesi kucheleweshwa kufikishwa Mahakamani...kwanza huwa ni upelelezi kutoka katika Jeshi la Polisi, amesema.Alisema kwa mujibu wa sheria ya mwenendo wa makosa ya jinai, kazi ya kukamata na kuchunguza hufanywa na Jeshi la Polisi.