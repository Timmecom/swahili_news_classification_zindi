 WAZIRI wa Nchi Ofi si ya Rais Tawala za Mikoa na Serikali za Mitaa (Tamisemi), Selemani Jafo ametoa siku sita kwa uongozi wa Mkoa wa Dar es Salaam, kumpa taarifa ya kina kwa nini hawajachukua Sh bilioni 50.9 zilizotengwa kwa ajili ya mradi wa kituo cha mabasi cha Mbezi Luisi.Jafo aliyasema hayo jana Dar es Salaam wakati akizungumza na waandishi wa habari na kusema iwapo uongozi huo utashindwa kutoa maelezo ya kina, fedha za mradi huo zitapelekwa kwenye halmashauri nyingine zikafanye shughuli za maendeleo.Alisema mradi huo wa kituo cha mabasi cha Mbezi Luisi umetengewa fedha nyingi ambayo ni Sh bilioni 50.9, lakini anashangazwa ni kwa nini mpaka sasa unasuasua. Awali mradi huo ulipangwa kuanza Julai mwaka 2017 lakini mpaka sasa haujaanza.HabariLeo ilimtafuta Mkurugenzi wa Jiji la Dar es Salaam, Sipora Liana kuhusu suala hilo alisema,  Kuna mambo ya ndani ambayo yanakwamisha, ila mchakato bado unaendelea, tutampelekea taarifa kumjulisha hili, kuna mambo ya ndani ambayo sitaweza kuyaweka wazi. Aidha Mkuu wa Mkoa wa Dar es Salam, Paul Makonda hakuweza kupatikana kuzungumzia kusuasua kwa ujenzi wa kituo cha mabasi cha Mbezi Luisi, kutokana na simu yake kuita bila kupokewa, hata alipotumiwa ujumbe mfupi wa maandishi haukujibiwa.