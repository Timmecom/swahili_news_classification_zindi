 VIONGOZI wa mila ya jamii ya kifugaji ya kimasai maarufu kwa jina la Laigwanani kutoka katika wilaya nane za mikoa ya kanda ya kaskazini na wafugaji zaidi ya 150, wamemzawadia Rais John Magufuli ngo mbe dume ikiwa ni ishara ya kuongoza nchi kizalendo na kusimamia haki kwa wanyonge.Viongozi hao wamejitokeza katika ofisi ya Mkuu wa Mkoa wa Manyara, Alexinder Mnyeti na kutoa zawadi hizo ambazo kwa mujibu wao Rais amekuwa mstari wa mbele kukutea maslahi ya wanyonge hususani wafugaji walioteseka kwa miaka mingi ndani ya nchi yao.Mmoja wa viongozi wa mila, Jackson Ole Teteyo alisema kuwa zawadi ya ng ombe huyo dume ni alama ya uzalendo.Mara ya mwisho kwa viongozi wa mila kutoa zawadi ya dume huyo ilikuwa mwaka 1986 kwa Baba wa Taifa Mwalimu Julius Nyerere kwa ushujaa wa kuiongoza nchi kizalendo bila ya kumuonea haya kiongozi anayeshindwa kuiongoza serikali yake.Teteyo alisema kuwa Rais alikabidhiwa dume huyo kupitia mwakilishi wake Mkuu wa Mkoa, Mnyeti aliyewakilishwa na Mkuu wa Wilaya ya Babati, Elizabeth Kitundu katika shughuli ya utoaji wa zawadi hiyo iliyofanyika katika viwanja vya ofisi ya Mkuu wa Mkoa wa Manyara.Alisema wafugaji wameguswa na jinsi Dk Magufuli anavyofanya kazi kwa kuwajali wanyonge hususani wafugaji na kuwaamrisha watendaji wa serikali kuiongoza nchi kwa maslahi ya wananchi na sio maslahi yao binafsi.Alieleza kuwa aina ya uongozi wa Rais Magufuli unafanana na uongozi wa Baba wa Taifa na ndio maana Malaigwanani wameguswa na uongozi huo na kuamua kutoa zawadi pekee ya dume la ng ombe.Kiongozi huyo alisema kuwa kitendo cha kusitisha uhamishwaji wa vijiji 366 vilivyopo karibu na hifadhi za taifa ni uamuzi ulioungwa mkono na kila mfugaji kote nchini na viongozi wa mila wameaswa kuheshimu kauli hiyo na kusubiri utekelezaji wa maagizo hayo.