 SERIKALI imepokea jumla ya seti 3,500 za vifaa kinga kwa ajili ya watumishi wa afya kupitia Ofisi za Kanda za Bohari Kuu ya Dawa nchini (MSD) kama sehemu ya maandalizi ya kukabiliana na mlipuko wa ugonjwa wa Ebola ulioripotiwa nchi jirani hivi karibuni.Waziri wa Afya, Maendeleo ya Jamii, Jinsia, Wazee na Watoto, Ummy Mwalimu amepokea vifaa hivyo huko Ilemela, Mwanza leo, Jumamosi, huku akitoa tahadhari kwa umma kuhusu tishio la mlipuko wa ugonjwa huo. Matukio kadhaa yameripotiwa hivi karibuni nchini Jamhuri ya Kidemokrasia ya Congo (DRC) na Uganda.Alisema kutokana na tishio la sasa la ugonjwa huo, serikali itaongeza jumla ya seti nyingine 4,000 ambapo zitapelekwa karibu zaidi na wananchi ikiwa ni pamoja na kwenye hospitali zote za mikoa na wilaya kwa ajili ya kuziwezesha kwa ajili ya tishio la ugonjwa huo. Taarifa zaidi itachapishwa katika Gazeti la HabariLeo, Jumapili Juni 16, 2019