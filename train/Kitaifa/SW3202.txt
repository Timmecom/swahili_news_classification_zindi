 MSANII wa filamu wa Bongo Movie Irene Uwoya amesherehekea siku yake ya kazaliwa na watu wenye uhitaji. Irene alijumuika na makundi ya walemavu, wasio ona, wenye ulemavu wa ngozi, yatima, wajane, wacheza mpira wa zamani na wasanii mbali mbali wa filamu ukumbi wa King Solomon, Namanga jijini Dar es Salaam.Awali hafla hiyo ilipangwa kufanyika Leaders Club, lakini mvua ilitibua na kulazimisha waandaaji wahamishe shuguli hiyo na kuipeleka King Solomon. "Nashukuru Mungu amenibariki, nina afya njema, nimeamua kufanya jambo hili ili nirudishe shukrani zangu kwa mwenyezi," alisema Uwoya.Mbali na kula na watu wenye uhitaji pia ilisomwa dua malum ya kuwakumbuka wasanii wa filamu waliotangulia mbele za haki, wacheza mpira, wanamiziki na wandishi wa habari.Mwenyekiti wa Uzalendo Kwanza, Steve Nyerere akizungumzia tukio hilo alisema "Birthday tunaonana wengi wetu wanakula na kusaza marafiki na familia zao, lakini ni mara ngapi tunarudisha shukrani zetu kwa jamii yenye huitaji inayotuzunguka?"Naye mmoja wa walezi wa yatima, Kuruthum Juma kutoka kituo Cha Al Madinna kilichopo Tandale alisema kituo chake kinawatoto 60 na kuiomba jamii kuwakumbuka kwa chochote hasa kipindi hiki kuelekea sikukuu ya X-Mass ili watoto hao wajisikie ni sehemu ya jamii.