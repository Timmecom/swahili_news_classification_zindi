 WANANCHI wa kijiji cha Kisereni Machame mkoani Kilimanjaro, wamemlilia Mwenyekiti wa kampuni za IPP, Dk Reginald Mengi na kumkumbuka kupitia mfuko maalumu wa kuwajengea wananchi nyumba bora za makazi.Marehemu Dk Mengi ambaye alizaliwa katika familia masikini kijijini hapo miaka 77, iliyopita, alianzisha mfuko huo kwa lengo la kuzipatia familia hizo mahitaji muhimu ya kila siku.Baadhi ya wananchi hao, Grace Kwayu, Nderu Kweka na Audrey Kimaro walisema marehemu wakati wa uhai wake, alikuwa msaada kwa familia zilizomzunguka na kijiji cha Kisereni kwa ujumla.Walisema kupitia mfuko huo, baadhi ya nyumba zimejengwa na kwamba mpango huo ulikuwa ni endelevu akitaka jamii kubadili makazi yao kama njia ya kujikomboa na umasikini. Dk Mengi hakuwa mtu wa majivuno na alipenda watu wote hususani masikini na aliwataka kutokubali maisha duni waliyonayo lakini pia wasikate tamaa kwa kisingizio cha umasikini,  alisema.Kweka alisema marehemu Dk Mengi alikua akitoa mifano mara kadhaa kwamba yeye hakukata tamaa, kwani alizaliwa katika familia masikini na wakati mwingine walilala ndani na mifugo. Dk Mengi wakati wa uhai wake alipinga sana kauli za kwamba  mimi siwezi kwa sababu ni masikini  na alitaka watu wawe na uthubutu na watafanikiwa  alisema. Kwa upande wao, baadhi ya vijana kijijini hapo, Noel John na Azah Mziraywalimtaja Dk Mengi kama mtu aliyekuwa na roho ya kipekee, kwani pamoja na utajiri aliokuwa nao lakini hakusita kuwasaidia katika sekta za elimu, afya, maji na umeme. Kwa hali ya maisha aliyokuwa nayo angepaswa kutuona watu wasio na msaada na yeye lakini alikuwa mtu wa kushirikiana na watu wa kada zote kama ambavyo alikuwa akionekana na walemavu" amesema.