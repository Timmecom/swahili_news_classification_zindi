 KOCHA wa Klabu ya Simba, Patrick Aussems amesema umakini mdogo wa wachezaji wake ulifanya wapoteze mchezo wao wa Kombe la Shirikisho la Soka nchini (TFF) dhidi ya Mashujaa uliochezwa kwenye Uwanja wa Taifa Dar es Salaam juzi.Katika mchezo huo mabingwa hao watetezi wa Ligi Kuu Soka Tanzania Bara walikubali kipigo cha mabao 3-2 na kuyaaga mashindano hayo. Simba ilitolewa katika hatua ya awali kwenye mashindano hayo msimu uliopita kwa kufungwa na timu ya Green Warriors. Kipigo hicho kiliwashtua mashabiki wa timu hiyo ambayo imefuzu hatua ya makundi ya Ligi ya Mabingwa Afrika kwa kuifunga Nkana Fc ya Zambia kwa mabao 3-1 Uwanja wa Taifa Jumapili iliyopita.Akizungumza juzi baada ya kukamilika kwa mchezo huo Aussems alisema wachezaji wake walicheza kwa kujiamini bila kuwaheshimu wapinzani wao wakijua wakati wowote wanapata matokeo kwenye mchezo huo.  Kukosa umakini kwa wachezaji wangu katika mchezo wa leo (juzi ) na kutokuwaheshimu wapinzani wetu ndio sababu iliyopelekea kupoteza mchezo nawapongeza Mashujaa kwa kucheza kwa kujituma na kuibuka na ushindi, alisema Aussems.Alisema wachezaji wake walicheza mchezo huo bila kujua una umuhimu na hiyo iliwafanya washindwe kurejea mchezo hata baada ya kuwa nyuma kwa mabao mawili. Kocha wa Mashujaa, Atuga Manyundo alisema waliisoma Simba kwenye michezo mitatu iliyopita na kubaini mapungufu yao ambayo waliyotumia kuwaadhibu. Timu tuliyocheza nayo ni kubwa inashiriki michuano ya kimataifa nilijua hilo na nilikuwa naifuatilia michezo mitatu iliyopita niliwaambia wachezaji wangu wacheze kwa kujituma tukijua tutapata matokeo mazuri kwa sababu wachezaji wa Simba watakuwa wanaogopa kupata majeraha kwa tahadhari ya michuano ya kimataifa,  alisema Atuga. Hata hivyo alisema Simba walicheza vizuri kwenye mechi hiyo na kutengeneza nafasi za kufunga ingawa alisema hawakuwahi na bahati.