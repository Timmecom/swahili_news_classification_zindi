 Raia wa Taiwan amepigwa faini ya Dola 1,952 sawa na shilingi 4.6m/- kwa kumsafirisha paka wake kwa njia ya posta.Mwanaume huyo mwenye umri wa miaka 33 ambaye ametabuliwa kwa jina moja la Yang anaelezwa kufanya kosa la kuvunja sheria ya Ulinzi wa Wanyama ya nchi humo.Tukio hilo lilitokea wiki iliyopita ambapo Yang alimfungasha kwenye kifurushi paka wake huyo na kumtuma kwa posta kwenda kwenye kituo kimoja cha kuhifadhi wanyama nchini humo katika wilaya ya Banciao.Alipohojiwa kuhusu sababu ya kufaya kitendo hicho, Yang alieleza kuwa hakuwa na muda wa kutosha wa kumuangalia mnyama huyo na kumtunza.Mkurugenzi wa Mamlaka ya Wanyama, Chen Yuan-chuan, amelaani kitendo hicho na kuwakumbusha wananchi kufuata taratibu halali za kisheria pale wanapoona hawawezi tena kuendelea kuwatunza wanyama wao nyumbani.