 WAZIRI wa Nchi, Ofi si ya Rais, Tawala za Mikoa na Serikali za Mitaa (TAMISEMI), Selemani Jafo ameonesha kuridhishwa na usimamizi mzuri na maendeleo ya ujenzi wa vituo vya kutolea huduma ya afya katika Wilaya ya Bahi mkoani Dodoma.Waziri Jafo alitoa pongezi kwa uongozi wa Wilaya ya Bahi kwa usimamizi mzuri wa ujenzi wa vituo vya kutolea huduma za afya, unaoendelea katika halmashauri hiyo. Akizungumza katika ziara yake ya kikazi wilayani humo, Jafo alionesha kuridhishwa kwake na wakati anapokea taarifa ya wilaya hiyo kuhusu maendeleo ya ujenzi wa miradi ya afya na kisha kutembelea ujenzi wa hospitali ya wilaya ambayo ipo katika hatua ya lenta.Alisema wilaya hiyo imemfurahisha kwa kuwa imeweza kutafsiri vizuri mfumo wa ujenzi pasipo kutumia mkandarasi yaani  Force Account  ambao unatumia fedha kidogo na kutumia nguvu kazi waliyonayo ya mgambo kufyatua matofali na vibarua ambao ni vijana kutoka wilayani hapo kujenga majengo ya afya.Sambamba na kuwapongeza viongozi hao, pia aliwataka kumaliza tofauti zilizopo kati ya Mwenyekiti wa Halmashauri hiyo na Mbunge kwa kuwasisitiza kila mmoja wao kutekeleza majukumu yake pasipo kuingiliana wala kukwamishana.  Lengo letu sote ni kuleta maendeleo kwa wananchi kwa hiyo Mwenyekiti wa Halmashauri tekeleza majukumu yako pasipo kumuingilia Mbunge na Mbunge naye aendelee kutekeleza majukumu yake, tena anafanya vizuri na miradi yote hii mnayopata ni jitihada zake bungeni, kwa hiyo msimkwamishe mpeni ushirikiano wa kutosha,  alisema Jafo.