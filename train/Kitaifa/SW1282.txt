 NAIBU Waziri wa Nishati, Subira Mgalu (pichani) amesema ifi kapo Julai mwaka huu, jiwe la msingi litawekwa kuashiria kuanza kwa utekelezaji wa ujenzi wa mradi wa ufuaji umeme wa Mto Rufi ji maarufu kama  Stiegler s Gorge .Hayo aliyabainisha bungeni jana wakati akijibu hoja mbalimbali zilizotolewa na wabunge kwenye bajeti ya wizara ya Maliasili na Utalii kwa mwaka wa fedha 2019/20 ikiwemo mradi Stiegler s Gorge.Mgalu aliwaeleza wabunge na watanzania kuwa mradi umeanza na inatarajiwa mwezi Julai kuwekwa jiwe la msingi na kazi mbalimbali za mazingira wezeshi zimekamilika  Itakuwa ni kupoteza muda kujadili kwa misingi ya kwamba turudi nyuma, haturudi nyuma nataka niliseme wazi kabisa kwamba, alibainisha Mgalu na kulitaarifu bunge kuwa mradi huo ulifanyika kwa mujibu wa tafiti mbalimbali na kwamba kimsingi tafiti hizo hakuna ambayo iliainisha kwamba mradi huo hauna faida yoyote  Kwa sasa tunapotekeleza mradi huu imeshafanyika tathimini hivyo sisi tumeangalia faida na hasara zake hususani kumpunguzia mtanzania gharama za kubwa ya matumizi ya umeme... tumetathimini vyanzo mbalimbali na kwa kuwa tunatekeleza mpango kabambe wa umeme ambao umeanisha kila chanzo kinatakiwa kizalishe megawati ngapi ili kufanya upatikanaji wa umeme uwe kwa urahisi, alisema.Alilitaarifu bunge kuwa chanzo hicho cha maji kinagharimu Sh 36, umeme unaozalishwa na gesi unagharimu Sh 147, unaozalishwa na mafuta Sh 526 na kuongeza kuwa ukiangalia gharama za uwekezaji unapowekeza kwa kutumia mahitaji ya joto ardhi unatumia Sh 10,000 tofauti na unapowekeza kwa kutumia maji unatumia 6,000 kwa megawati moja hivyo inaonesha hata gharama za uwekezaji zina nafuu kwenye miradi ya maji.Alisema chanzo cha joto ardhi, serikali imewekeza ambapo wizara ya fedha imetoa sh bilioni 32 kwa ajili ya mambo ya uchorongaji wa visima vya majaribio hivyo mradi huo wa Stiegler s Gorge ndio mkombozi kwenye uchumi wa viwanda. Kwa upande wake, Naibu Waziri wa Fedha, Dk Ashatu Kijaji alisema kuwa hawajawahi kupata taarifa rasmi kutoka kwa serikali nyingine kuhusu utekelezaji wa mradi mbadala ya uzalishaji umeme wa mto Rufiji.Alisema kulingana na sheria ya misaada, mikopo na dhamana ni wizara ya fedha pekee inayoshughulika na masuala hayo kutoka sehemu yoyote nchini na kwamba anaposimama Mbunge kusema serikali ilipata ofa na ikakataa anapaswa kujitathimini. Dk Kijaju alisema wanapopata taarifa ya aina hiyo wao kama wizara huwa wanapeleka kwenye kamati ya taifa ya madeni kufanyia tathimini kuwa uitwe msaada au upewe ofa na kuwa wakishamaliza kwenye kamati hiyo huwa wanamshauri waziri wa fedha na inapofika kwenye majumuisho. Sasa unaposimama kwenye bunge tukufu na kudanganya watanzania dhamira yako ni ipi hilo lazima tulielewe, sisi kama wizara yenye mamlaka ya kushughulika na masuala ya dhamana na mikopo hatujawahi kupata barua rasmi kutoka sehemu yoyote kutoka dunia hii kwa ajili ya utekelezaji wa mradi mbadala,  alisema na kuwataka watanzania kuendelea kumpuuza Mbunge Catherine ambaye awali alisisimama kuchangia na kudai hayo. Alisema dhamira ya Rais John Magufuli ni njema nchi inaelekea kwenye uchumi wa viwanda hivyo ni utekelezaji wa mpango wa pili wa maendeleo na dira ya 2025 ya kujenga uchumi utakaoleta matokeo chanya kwa wananchi na umeme wa bei nafuu. Tupo tayari na tumeanza kutenda na mbunge huyu amesema kwamba serikali haina uwezo naomba nimwambie kwamba tumejipanga... tumejiandaa na tuko tayari kutekeleza mradi huu na utakamilika kwa wakati na watanzania watafaidi matunda ya serikali yao, alisema. Aliwataka watanzania wasikubali kutumika na kwamba serikali imesimama na mradi huo, na kuhakikisha utatekelezwa kwani tayari Sh milioni 688.6 zimepelekwa kama fedha ya kuanza utekelezaji.  Fedha zake zipo wala hatuhitaji kwenda kukopa au kuomba ipo kwa ajili ya mradi wa umeme mto Rufiji, aliongeza.Awali mbunge wa viti maalum Catherine Ruge(CHADEMA) alisema kuwa wao kama kambi rasmi ya upinzani bungeni watazungumza mradi wa Stiegler s Gorge kama kitabu cha ushairi cha Song of Lawino and Okol ili watanzania wote wenye masikio wasikie kwamba mradi huo una madhara na hautawafaidisha.Awali wakati Ruge akiendelea kuchangia Naibu Waziri wa nishati Subira Mgalu aliomba kutoa taarifa kwa mujibu wa kanuni ya 64 inayoeleza kuwa mbunge hatatoa bungeni taarifa yoyote ya uongo na kuongeza kuwa mbunge huyo alitoa taarifa ya uongo wakati akichangia kuhusu mradi huo wa umeme rufiji ambapo alimjulisha kuwa mradi huo ulifanyiwa tathimini na tenda ilitangazwa na wakandarasi waliomba kufanya mradi huo. Na ndio maana tumeingia mkataba nao kwa kiasi cha trilioni sita ambazo wakandarasi na timu ya wataalamu ya serikali iliyoundwa kwa pamoja na kwa majadiliano wamekubaliana... sasa Ruge anaposema kwamba mradi utagharimu trilioni 21 na kwamba serikali imeingia mkataba na mabenki kugharamia mradi huo.Napenda niwaambie Serikali kwa vyanzo vyake vya ndani imeshatoa asilimia 15 kiasi cha Sh bilioni 685 sasa Naibu spika, anaposema serikali imetumia mabenki ambayo hayapo asilipotoshe bunge, alisema.Baada ya Mgalu kutoa taarifa hiyo, Naibu Spika Tulia Ackson alisimama na kueleza kuwa wakati Ruge akichangia alitoa taarifa za uongo kwa mujibu wa kanuni hiyo hivyo kumtaka kuthibitisha kama ni za kweli na ana ushahidi au afute maneno hayo. Alisema kwa mujibu wa kanuni ya 63 na 64 ya mbunge kutosema uongo bungeni alimtaka Ruge kutoa maelezo kwa kumpelekea uthibitisho kama upo Ruge aliporuhusiwa alisimama na kusema kuwa hayo ni maneno yake na kwamba ni ripoti ya utafiti imeonesha hivyo kama hana atapelekewa.Naibu Spika alisema kwa kuwa Ruge amesema ana ushahidi anamruhusu aendelee kuchangia na apeleke ushahidi wake ambao kama taratibu zilivyo ili kumbukumbu ziwekwe sawasawa na kumtaka apeleke ushahidi wake kwenye kamati ambayo itasaidia kuangalia uhalisia wa hiyo taarifa na alimpa muda hadi wiki ijayo Jumatano awe amewasilisha ushahidi kwa kamati.Juzi pia wakati kambi ya rasmi ya upinzani bungeni katika maoni yake kuhusu utekelezaji wa bajeti ya wizara ya maliasili na utalii kwa mwaka 2018/2019 na mpango wa mapato na matumizi ya wizara ya maliasili na utalii kwa mwaka wa fedha wa 2019/2020 ilisema ikolojia ya Bonde la Kilombero na Mto Rufiji ni muhimu kwa sasa na kwamba utekelezwaji wa mradi wa ufuaji umeme utaleta hasara kwa mazingira kwa kusababisha uharibifu mkubwa wa misitu na kuondoa mazalia ya wanyama na ndege wengi ambao walikuwa wanaleta utofauti mkubwa na wa kipekee wa mbuga ya Selous.Ilidai kuwa ni fedheha kwa serikali kuwa mstari wa mbele kwa kuyafuta mazuri hayo yaliyoridhiwa na taifa ili kulinda mazingira ya sasa na vizazi vijavyo baada ya serikali mapema mwaka jana kufanya upembuzi ili kuanzisha mradi mkubwa wa kuzalisha nishati ya umeme yaani Stiegler s Gorge katika pori la akiba la Selous kwa bei nafuu.Kwa mujibu wa kambi hiyo ya upinzani, pamoja na serikali kusema imefanya upembuzi yakinifu, ni vyema ikaamua kufanya mkakati wa tathmini ya mazingira kwa miaka ijayo, kwa kile walichoeleza kuwa endapo chanzo hicho cha maji kitaharibiwa basi hata umeme unaotaka kuzalishwa hautakuwa endelevu kwa miaka mingi ijayo.Ilisema inatambua umuhimu mkubwa wa upatikanaji wa nishati ya umeme nchini lakini serikali itambue umuhimu wa kuhifadhi vyanzo vya maji hususan chanzo hicho muhimiu kwani bila maji hakuna uhai, bila maji hakuna umeme, bila maji hakuna chakula na kuitaka serikali kuangalia upya mikakati ya kimazingira ya muda mrefu kabla ya kuanza kwa mradi huo.