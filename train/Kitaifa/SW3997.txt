 MFANYABIASHARA mkazi wa Maili Moja Tangini wilayani Kibaha mkoani Pwani, Seleman Ngorombwe (43) anashikiliwa na Jeshi la Polisi kwa tuhuma za kumbaka na kumlawiti mwanawe wa kumzaa mwenye umri wa miaka 11.Akizungumza na waandishi wa habari ofisini kwake mjini Kibaha, Kamanda wa Polisi mkoani humo, Wankyo Nyigesa alisema kuwa tukio hilo ni la Juni 20 mwaka huu majira ya asubuhi.Nyigesa alisema kuwa baada ya upelelezi kukamilika, atafikishwa mahakamani kujibu tuhuma zinazomkabili za kumwingilia mwanawe. Tunakemea vitendo vyote vya unyanyasaji wa kijinsia vinavyofanywa na baadhi ya watu katika jamii ambapo vingi huanzia ngazi ya familia, hivyo tunatoa rai kwa wananchi kushirikiana na jeshi letu kwa kutoa taarifa za matukio kama haya ili wahusika waweze kuchukuliwa hatua kali za kisheria ili iwe fundisho kwa wengine,  alisema Nyigesa.Wakati huo huo, watu 48 wamenusurika kifo baada ya basi walilokuwa wakisafiria la kampuni ya Hai Express, lililokuwa likitoka Dar es Salaam kwenda Mbeya, kuacha njia na kupinduka na kujeruhi abiria wanne.Alisema kuwa ajali hiyo ni ya Juni 24 mwaka huu majira ya saa 1:30 asubuhi katika eneo la Kibaha Kwa Mathias wilaya ya Kibaha katika barabara kuu iendayo Morogoro. Kwamba siku hiyo ya tukio, basi hilo aina Higer lenye namba za usajili T 329 DGC, lilikuwa likiendeshwa na dereva Juma Abdala ambaye alitoroka baada ya tukio.