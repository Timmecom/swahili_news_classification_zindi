 MFUKO wa hifadhi ya jamii wa PSSF umekamilisha kulipa malimbikizo ya deni la wastaafu 9,971 la sh bilioni 888.39 lililorithiwa kutoka mfuko wa PSPF.Naibu Waziri - Ofisi ya Waziri Mkuu, anayeshughulikia Kazi, Vijana na Ajira, Antony Mavunde amethibitisha hilo Bungeni, Dodoma leo, Jumanne, wakati akijibu swali la Mbunge wa Mbozi, Paschal Haonga (Chadema) lini wastaafu watalipwa stahiki zao.Mavunde pia amesema, mfuko umekamilisha mfumo wa ulipaji mafao utakaowezesha kufanya malipo katika ngazi ya mkoa na hivyo kuwezesha mfuko kulipa mafao ndani ya muda uliowekwa kisheria wa siku 60 tangu mwanachana anapowasilisha madai."Mfuko wa Hifadhi ya Jamii unendeshwa kwa mujibu wa Sheria ya Bunge ilioanzisha mfuko husika. Sheria hiyo inasimamia muundo wa utawala wa mfuko wa uamuzi na usimamizi wa uwekezaji wa fedha za mfuko," amesema.Aidha, sheria hiyo inaipa bodi ya wadhamini wa mfuko jukumu la kusimamia uwekezaji wa fedha za mifuko kwa uhuru.Hivyo, basi, si kweli kamba serikali inaweza kuingialia uendeshaji wa mifuko au kufanya uamuzi wa uwekezaji ikiwemo kukopesha taasisi au watu binafsi. Habari kamili itachapishwa kwenye gazeti la HabariLeo Jumatano