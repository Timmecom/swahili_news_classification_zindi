 Kamanda wa Polisi Kanda Maalum ya Dar es Salaam, Lazaro Mambosasa amesema hatarajii kuona disco-toto ikifanyika popote pale jijini katika kuadhimisha sikukuu za Krismasi na Mwaka Mpya.Ameeleza kuwa hadi sasa hakuna aliyepeleka maombi kwa jeshi hilo ili kutoa huduma hiyo kwenye siku za sikukuu, ili ukaguzi wa kina ufanyike kwenye kumbi hizo kwa ajili ya usalama wa watoto.Amesema hayo alipofanya mkutano na waandishi wa habari ofisini kwake, asubuhi ya leo, Jumamosi.Kamanda Mambosasa pia amewataka wazazi kuwa makini na watoto wao katika kusherehekea sikukuu hizi ili kuepusha matukio ya watoto kupata ajali, kupotea na kuzama kwenye fukwe, kama ilivyokuwa ikitokea miaka ya nyuma."Jeshi la polisi limejipanga kikamilifu kulinda raia na mali zao kwenye siku za sikukuu ya Krismasi na Mwaka Mpya ikiwa ni pamoja na mikesha yake," alieleza.Kamanda Mambosasa ametia wito pia kwa wakazi wa Dar es Salaam kuhakikisha wanazingatia sheria na taratibu zote katika maadhimisho ya sikukuu hizo ili kuwepo na amani na usalama.