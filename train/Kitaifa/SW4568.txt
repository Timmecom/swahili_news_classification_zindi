 BARAZA la Madiwani la Halmashauri ya Manispaa ya Morogoro limeiomba Mamlaka ya Vitambulisho vya Taifa (NIDA) kuweka utaratibu wa kuwafuata wananchi katika ofi si za kata ili watoe huduma, badala ya wananchi kuwafuata ofi sini kwao na kusababisha usumbufu.Ombi hilo limetolewa kwa niaba ya baraza hilo na Diwani wa Viti Maalumu, Hadija Kibati (CCM), alipouliza swali la papo kwa papo juzi kwa Mkurugenzi wa manispaa hiyo, John Mgalula ili atoe ufafanuzi kuhusu vitambulisho vya taifa. Kibati alisema wananchi wanatakiwa kuvitumia vitambulisho vya taifa kwenye usajili wa laini za simu ambalo limeanza jana hadi Desemba 31, mwaka huu, ambao wananchi wenye simu wameingizwa kwenye mfumo huo.Alisema kwa sasa ofisi za Nida ziko nje ya Mji wa Morogoro hivyo wananchi wamekuwa wakitumia gharama kwenda kuulizia vitambulisho ama kupata ufafanuzi, huku wengine wakishindwa kumudu gharama za usafiri. Alisema licha ya vitambulisho hivyo kuwa ni muhimu, lakini bado idadi kubwa ya wananchi wa Manispaa ya Morogoro hawajavipata. Ofisi za Nida Morogoro ziko eneo la Tungi nje kidogo ya mji huo.Akijibu hoja hiyo kabla ya maelezo ya mkurugenzi, Meya wa Manispaa ya Morogoro, Pascal Kihanga alisema ni vema Nida ikawafuata wananchi kwenye maeneo waliyopo kama walivyofanya wakati wa kuwaandikisha, badala ya kutembea umbali mrefu kufuata ama kuulizia vitambulisho hivyo.Katika hatua nyingine, Diwani wa Kata ya Sabasaba, Mudhihir Shoo alitaka kujua kuwa ni lini kituo cha mabasi Msamvu kitamilikiwa na manispaa hiyo kwa asilimia 100, tofauti na ilivyokuwa kwa sasa ambako kituo hicho kinamilikiwa kwa ubia wa Manispaa na uliokuwa Mfuko wa Pensheni wa LAPF. Meya Kihanga ambaye ni Mjumbe wa Bodi ya Kituo cha Mabasi Msamvu alisema mchakato wa kukikabidhi kituo hicho kwa Manispaa ya Morogoro unaendelea kwa kuwa tayari Rais John Magufuli aliagiza mamlaka mbalimbali kushughulikia.