 Rais John Magufuli amekabidhi vitambulisho 670,000 kwa wakuu wa mikoa yote nchini kwa ajili ya wafanyabiashara wadogo wadogo.Amekabidhi vitambulisho 25,000 kwa kila mkuu wa mkoa hapa nchini ambao wamepewa jukumu la kuvigawa kwa wafanyabiashara hao kwa kigezo kuwa biashara zao ni lazima ziwe chini ya mtaji wa Sh mil 4/-. Wafanyabiashara hao watavinunua kwa gharama ya sh 20,000/- na watavivaa kila wanapofanya biashara zao, ili wasilazimishwe kulipa kodi ama ushuru wa aina yoyote, huku wakiwa na uhuru wa kufanya biashara zao mkoa wowote Tanzania.Tukio hilo limefanyika baada ya Rais Magufuli kufungua mkutano wa Mamlaka ya Mapato (TRA) kinachoendelea jijini Dar es Salaam."Wakuu wa mikoa mkavitoe vitambulisho hivi moja kwa moja kwa wafanyabiashara wadogo wadogo kwa gharama ya Sh 20,000/- na hela hiyo muipeleke Mamlaka ya Mapato (TRA) na mpewe risiti, ili vizalishwe vitambulisho zaidi," alisema.Rais Magufuli ameeleza kuwa ametengeneza vitambulisho hivyo maalumu ili kuwapunguzia wajasiriamali kadhia ya kulipa kodi wanayokutana nayo kwenye shughuli zao za kila siku.  