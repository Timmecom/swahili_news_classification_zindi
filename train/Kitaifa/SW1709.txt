 Wakala ya Mabasi Yaendayo Haraka (DART) umesitisha usafiri wa mabasi katika eneo la Jangwani na njia ya Morocco, Dar es Salaam kwa sababu ya mafuriko.Taarifa ya Kitengo cha Uhusiano wa Umma na Mawasiliano cha DART imeeleza kuwa, kusitishwa kwa muda safari kati ya Magomeni Mapipa na Jangwani, na kati ya Magomeni Mapipa na Morocco kumeanza leo saa 11 asubuhi. Kufuatia mafuriko hayo, huduma ya mabasi inaendelea kati ya Kimara na Magomeni Mapipa; Gerezani hadi Kivukoni na Gerezani hadi Muhimbili  imeeleza taarifa hiyo.DART imeelekeza wasafiri wanaotoka Kimara kwenda katikati ya jiji la Dar es Salaam watumie mabasi ya wakala huyo hadi Magomeni Mapipa.Kwa mujibu wa taarifa hiyo, wasafiri wakifika Magomeni Mapipa watafute usafiri mwingine yakiwemo mabasi ya daladala kwenda Gerezani halafu wapande mabasi ya DART hadi wanapokwenda na watakapokuwa wanarudi wafanye hivyo hivyo.