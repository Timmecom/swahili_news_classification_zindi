 Mwenyekiti wa Chadema Freeman Mbowe na Mbunge wa Tarime Mjini, Ester Matiko wamefutiwa dhamana na Mahakama ya Hakimu Mkazi Kisutu kwa kushindwa kufika mahakamani kesi yao inapoitwa.Mahakama hiyo imetangaza uamuzi wake juu ya viongozi hao kwa kuidharau Mahakama.Kutokana na uamuzi huo wa Mahakama wa Kisutu, Mbowe na Matiku watarudishwa rumande.Viongozi hao wa upinzani na wenzao saba wanakabiliwa na kesi ya uchochezi. Mbowe hakufika mahakamani mara mbili mfululizo kesi ilipoitwa mnamo Novemba 1 na 8, 2018.Kutokana na agizo hilo jipya lililotolewa na Hakimu Mkazi Wilbard Mashauri, viongozi hao wawili watapelekwa rumande na kuendelea kukaa huko huku kesi yao ikiendelea.Wakili wao, Peter Kibatala ameiambia mahakama kwamba watuhumiwa hao watakata rufaa dhidi ya maamuzi hayo ya mahakama.