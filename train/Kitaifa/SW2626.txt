 MAMLAKA ya Mawasiliano Tanzania (TCRA) imeanzisha Kampeni ya Mtaa kwa Mtaa kuwafikia wananchi ili kutoa elimu ya matumizi ya mitandao na visimbuzi, ikiwa ni mkakati wa kukabiliana na changamoto za mabadiliko ya kiteknolojia yanayotokea ili kuwe na upatikanaji wa huduma zisizo na matatizo kwa wananchi.Meneja wa TCRA Kanda ya Kati, Ernest Manyanda alisema hayo katika kampeni maarufu kama gulio iliyofanyika mjini hapo, ambayo watoa huduma wa kampuni za mitandao ya simu za mkononi na ving amuzi walikuwepo.Manyanda alisema gulio hilo ambalo linatumika kama kituo kimoja cha huduma linawahusisha pia watendaji wa Jeshi la Polisi wanaohusika na matatizo yanayosababishwa na simu za mkononi ikiwemo wizi na matumizi mabaya ya huduma za mitandao kwa kutumia simu za mkononi.Alisema kufanyika kwa gulio hilo kunatokana na malalamiko ya wateja kutaka kupata ufafanuzi wa mambo mbalimbali, ikiwemo huduma za simu za mkononi na visimbuzi ambako upatikanaji wa maelezo sahihi inapotokea changamoto hayapatikani na huduma inakuwa haiko kwenye viwango vinayotakiwa.Baadhi ya watoa huduma za simu za mkononi waliohudhuria kwenye gulio hilo, walisema utaratibu huo umekuwa na mafanikio makubwa kwa upande wao kwani pamoja na kuwafikia wananchi wengi kwa wakati mmoja, pia wametumia fursa hiyo kutangaza na kuuza bidhaa zao.Meneja Msaidizi Huduma za Biashara wa Shirika la Mawasiliano Tanzania (TTCL) Mkoa wa Kigoma, Felix Kasola alisema gulio hilo limewasaidia pia kuuza simu zao, kueleza huduma za simu za mkononi zinazotumia vichwa vya zamani ambayo inahamishika ambapo wateja wengi wameonesha kuvutiwa na simu hiyo.Aidha, baadhi ya wananchi waliohudhuria gulio walisema utaratibu kama huo unapaswa uwepo mara nyingi kwani unasaidia wananchi kuwafikia watoa huduma kwa haraka na kupata ufafanuzi wa masuala mbali mbali yanayowakabili katika upatikanaji wa huduma hasa changamoto zinazojitokeza na njia ambayo mwananchi anaweza kuitumia kupata ufumbuzi wa changamoto hizo.