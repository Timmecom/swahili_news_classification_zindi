 SHULE ya msingi na sekondari ya St John Vianney wilayani Rombo imezindua mradi wa maji kutoka Ziwa Chala utakaomaliza tatizo la maji katika baadhi ya kata wilayani hapa.Mradi huo wenye thamani ya zaidi ya Sh milioni 360, umelenga kumaliza tatizo la maji katika shule hiyo na baadhi ya kata baada ya kuunganishwa mradi wa maji wa Kiliwater.Msimamizi wa Vikarieti ya Rombo Jimbo Katoliki Moshi, Padri Emanuel Lyimo alisema hayo wakati akiongoza harambee ya kutafuta fedha kununua mtambo wa uzalishaji nishati ya jua kwa ajili ya kusukuma maji hadi shuleni.Mkurugenzi wa shule hiyo, Padri Mark Mlay alisema shule inatumia zaidi ya Sh milioni 1.2 kwa ajili ya ununuzi wa umeme kupitia shirika la Tanesco kwa ajili ya kusukuma maji shuleni.Katika harambee hiyo zilipatikana zaidi ya Sh milioni 86.7 zikiwamo Sh milioni 50 alizotoa Padri Mlay. Shule bado ina upungufu wa Sh milioni 27.2 ili kukamilisha Sh milioni 114. Mwenyekiti wa bodi ya shule hiyo, Andrew Masae alisema bomba la maji kutoka ziwa Chala hadi shuleni lina urefu wa kilomita tano na litasambaza maji kwa wananchi waulinde.Alisema awali wanafunzi walikuwa wakipata wakati mgumu katika hifadhi ya mazingira. Meneja Mkuu wa Kiliwater, Prosper Kessy alithibitisha kuhusishwa katika mradi huo wa maji na kwamba utawanufaisha wananchi. Kessy alisema wanazungumza na bodi ya shule hiyo ili kuona kiwango cha maji watakachopata na gharama zake kabla ya kuwapa wananchi.