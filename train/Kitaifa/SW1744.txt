 WABUNGE nchini wamemmwagia sifa Rais John Magufuli kwa kufi kiria Taifa hili litakuaje miaka 50 ijayo na kuwataka Watanzania wasijifi kirie wao binafsi, bali Taifa na hatima yake.Aidha, wabunge hao wamesema uwezo wa kufikiri wa Rais Magufuli ni mkubwa kwa kubuni miradi ya kimkakati, ambayo inaiweka nchi katika ramani nzuri na kuipa uwezo mkubwa baadaye wa kuinuka kiuchumi. Kauli hizo zimetolewa na wabunge mbali mbali waliopata nafasi ya kuchangia bajeti ya Wizara ya Ujenzi, Uchukuzi na Mawasiliano iliyowasilishwa bungeni juzi.Wabunge hao pamoja na kumpongeza Rais Magufuli, pia waliipongeza wizara hiyo kwa kazi nzuri inayoifanya na kutaka kuimarishwa zaidi kwa mafanikio yaliyopo kwa manufaa ya Taifa.Wabunge hao akiwemo aliyewahi kuwa waziri katika Serikali ya Awamu ya Tano na Mbunge wa Misungwi, Charles Kitwanga (CCM); Mbunge wa Bunda Vijijini, Boniface Getere (CCM) na Mbunge wa Fuoni, Kapteni Abbas Ali Mwinyi (CCM), walisema mipango ya serikali hasa ununuzi wa ndege, ujenzi wa SGR ni kuonesha ni kwa namna gani Rais Magufuli ana akili kubwa zaidi ya kufikiri inayofikia IQ 200.Walisema wakati wabunge wengine wakifikiri chini ya kiwango na kuwa na fikira finyu zao binafsi kwa kuzungumza kwa kuogopa kukosa kurejea bungeni, Rais Magufuli anafikia Taifa hili miaka 50 ijayo litakuwa wapi. Akizungumzia kuhusu kubezwa kwa ATCL, Kitwanga alisema Rais Magufuli amefanya kazi kubwa ya kufikiri na kupanua mawazo kwa ununuzi wa ndege na ujenzi wa SGR na wananchi wanapaswa kumpongeza. Alisema kupitia ATCL uchumi wa kitaifa na mdogo, utaimarika kupitia uletaji wa watalii nchini.Alisisitiza kuwa kufufuliwa kwa kampuni hiyo kutafanya Taifa hili kufaidi matunda ya utalii nchini. Akizungumza kwa mifano, alisema ATCL ikileta watalii mpaka wapagazi watanufaika na kusema kinachostahili kufanywa kwa sasa kuisaidia kampuni hiyo na si kuibeza kwa kuangalia zaidi biashara ya utalii. Alisema Kenya Airways inafanya safari tano kwenda Dar es Salaam na tatu kwenda Zanzibar na kwa sasa ni wajibu wa ATCL kuangalia hilo kwa kuwa hizo ni fedha.Akizungumzia SGR, alisema kwa kuwa na reli maana yake kutakuwa na uwezo wa kuhudumia nchi jirani na hivyo kuliongeza Taifa kipato, kwani kitakachofuata baada ya reli ni maeneo ya kiuchumi ikiwamo bandari kavu. Naye Kapteni Abbas Mwinyi alisema pamoja na kuimarishwa kwa ATCL ni vyema viwanja vingi vikapewa taa na minara ili matumzii ya ndege ziwe asilimia 100, kwani kwa sasa ni chini yake kama asilimia 60. Alisema wanaotakiwa kubadilishwa ni wafanyakazi, lakini ndege muda wote zinatakiwa kuwa hewani.Akizungumzia faida, alisema ni vyema serikali ikatoa fursa zaidi kwa ATCL kuwa na kampuni ya chakula ndani ya ndege upokeaji wa mizigo na uhifadhi ili kutengeneza faida. Alisema dunia nzima inatambua uuzaji wa tiketi pekee, hauwezi kuipatia faida kampuni. Pia alitaka Uwanja wa Ndege wa Seronera, uweke mnara wa kuongezea ndege na taa ili uruhusu ndege za Bombardier kutua na hivyo kupata watalii wanaotaka kufika moja kwa moja maeneo ya utalii, kama ilivyo Masai Mara nchini Kenya.Aidha, mbunge huyo alitaka serikali kutekeleza ahadi zake kwa Chuo cha Taifa cha Usafirishaji (NIT) cha kutoa fedha za kununulia ndege za mafunzo. Naye Mbunge wa Viti Maalumu, Munde Tambwe (CCM) pamoja na kuunga mkono juhudi za kupaisha ATCL, aliitaka serikali kuboresha hanga la Uwanja wa Ndege wa Kilimanjaro (KIA).Mbunge wa Viti Maalumu, Dk Pudensiana Kikwembe (CCM) alishukuru kuwepo kwa miradi ya kimkakati na kusema ni kichocheo cha kufungua uchumi wa nchi. Kwa upande wake, Mbunge wa Muheza, Balozi Adadi Rajabu (CCM) aliisifu Wizara ya Ujenzi, Uchukuzi na Mawasiliano kwa kazi nzuri zinazoonekana na kila Mtanzania katika sekta zote. Alisema wizara hiyo imebeba wizara nyingi na imefukia mashimo ya wizara nyingine kutokana na kazi zake wanazofanya.