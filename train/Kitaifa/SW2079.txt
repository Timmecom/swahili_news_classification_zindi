 HUKU takwimu zikionesha kuongezeka kwa ukatili wa watoto hapa nchini, Mbunge Salma Kikwete ameshauri kuwepo kwa kampeni kwa lengo la kuepusha vitendo hivyo vinavyoathiri kundi hilo kimwili, kiakili na kihisia. Kwa mujibu wa utafiti uliofanywa na Kituo cha Sheria na Haki za Binadamu (LHRC) kwa kushirikiana na Jeshi la Polisi, 2016, watoto 10,000 walifanyiwa ukatili huku mwaka 2017 watoto zaidi ya 13,000 ambapo mikoa inayoongoza kwa vitendo hivyo ikiwa ni Dar es Salaam, Mbeya, Mwanza, Simiyu, Arusha, Kilimanjaro, Tabora na Singida. Ripoti hiyo ya utafiti inaonesha wasichana watatu kati ya 10 na mvulana mmoja kati ya saba walisema walifanyiwa ukatili wa kijinsia kabla ya ku kisha miaka 18.Akizungumza wakati wa uzinduzi wa kampeni ya Malenzi Chanya, Mkurugenzi wa Uendeshaji wa taasisi isiyo ya kiserikali ya Thrive For Community Elevation Foundation (TCE), Marynsia Mangu, zaidi ya asilimia sita ya wasichana wenye umri kati ya miaka 13 hadi 24 walipata mimba ambapo kila tukio moja la ujauzito, ukatili ilifanyika. Kushikwa bila ridhaa au kutomasa na jaribio la kufanya ngono ndio udhalilishaji uliofanywa mara nyingi ukifuatiwa na jaribio la kufanya ngono, asilimia asilimia 6.9 ya wasichana na asilimia 2.9 ya wavulana walilazimishwa au walishurutishwa kufanya ngono kabla ya ku kisha umri wa miaka 18.Naye mwenyekiti wa TCE, Rahim Ndambo alisema mkakati wa taasisi hiyo ni kuzunguka kata hadi kata katika kila mkoa ikiwa ni pamoja na kampeni mbali mbali kwenye vyombo vya habari ili watoto wapate haki zao za msingi na wazazi waache kuwachpa, ikiwa ni pamoja na kuwafanyia vitendo vingine vya ukatili ikiwemo kuwaingilia kingono.