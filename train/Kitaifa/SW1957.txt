 WIZARA, Idara zinazozjitegemea, wakala na taasisi za serikali zote na Serikali za Mitaa zimeagizwa kuhakikisha zinajiunga na mfumo wa Serikali wa Kieletroniki wa Ukusanyaji wa Mapato (GePG) kabla ya Juni 30, mwaka huu.Majaliwa alitoa agizo kwenye hotuba yake ya kuahirisha Mkutano wa 14 wa Bunge la 11 alipokuwa akizungumzia mikakati ya serikali ya kuimarisha mifumo ya ukusanyaji wa mapato. Naziagiza tena wizara, idara zinzojitegemea, mawakala na taasisi za serikali zote na serikali za mitaa kujiunga na mfumo wa Serikali Kieletroniki wa ukusanyaji mapato ifikapo Juni 30,  alisema Majaliwa.Katika miezi sita ya utekelezaji wa bajeti ya mwaka 2018/2019, serikali imekusanya kiasi cha Sh trilioni 12.84 kati ya Sh trilioni 15.97 zilizotarajiwa kukusanywa kwa makusanyo ya ndani ambayo ni sawa na asilimia 80 ya madirio. Pia ameiagiza ameagiza Mamlaka ya Mapato Tanzania (TRA) kuhakikisha ifikapo Februari 28, mwaka huu kila kiwanda nchini kinakuwa kimewekewa mfumo wa ukusanyaji kodi kwa kutumia stempu za kieletroniki. Naielekeza TRA kusimamia uwekaji wa mifumo ya kukusanya kodi za vileo kwa kutimia stempu za kielektroniki kwa viwanda vinavyozalisha vinywaji, wahakikishe ifikapo Februari 28, mwaka huu kila kiwanda kiwe kimefungiwa mfumo huo,  alisema.Akizungumzia ugawaji wa vitambulisho kwa wafanyabiashara wadogowadogo, Majaliwa alisema hadi Februari 4, mwaka huu, vitambulisho 284,945 kati ya vitambulisho 675,000 vilivyotolewa awamu ya kwanza ambayo ni sawa na asilimia 42 ya vitambulisho vilivyotolewa. Utaratibu huu wa kugawa vitambulisho kwa wafanyabiashara wadogo umeiwezesha serikali kukusanya takribani Sh bilioni 5.7,  alisema. Nawasihi wabunge na wananchi wote kuunga mkono kjitihada hizi za serikali. Tukiwaendeleza wajasiriamlai wadogo tutakuwa katika nafasi nzuri ya kujenga sekta biafsi imara ya Watanzania ambao baadaye wataweza kufanya biashara za ndani na za kimataifa kwa umahiri na ushindani mkubwa,  alisema.