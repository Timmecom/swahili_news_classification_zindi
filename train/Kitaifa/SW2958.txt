 WIZARA ya Elimu, Sayansi na Teknolojia imeeleza sababu ya kutotekeleza sera ya wanafunzi kuishia darasa la sita na kusema ni busara iliyowajia upya ikionesha kuishia darasa la saba siyo vibaya.Naibu Waziri wa Elimu, Sayansi na Teknolojia William Ole Nasha, William Ole Nasha alisema hayo leo Jumatano wakati akijibu maswali ya Mbunge wa Mlalo, Rashid Shangazi (CCM) ambaye pamoja na masuala mengine, alitaka kufahamu sababu za serikali kutotekeleza uamuzi huo wa kuishia darasa la sita."Sera siyo msaafu; kwa hiyo serikali inabadilisha sera kadri inavyoona kwamba inafaa kulingana na mahitaji ya wakati huo...kwa sasa busara imetujia upya kwamba elimu kuanzia darasa la kwanza hadi la saba siyo mbaya," alisema. Aliendelea kusema, "hatujavunja sheria, sera si lazima itekelezwe.Tuko kwenye mapitio tutaendelea na utaratibu wa zamani." Alisema mapitio ya Sera ya Elimu na Mafunzo ya mwaka 2014 yanafanyika kwa kufanya majadiliano na wadau na wataalamu mbalimbali. Taarifa zaidi utaipata ndani ya gazeti la HabariLeo Alhamisi