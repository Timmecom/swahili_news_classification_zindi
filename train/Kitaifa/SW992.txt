 UTAFITI uliofanywa kwa nchi nne za Afrika umetegua kitendawili cha miaka 30 baada ya kubaini kwamba uzazi wa mpango hauchangii ongezeko la maambukizi ya virusi vya Ukimwi kwa wanawake.Matokeo hayo yamepatikana baada ya kufanyika utafiti ulioshirikisha wanawake 7,829 wenye miaka 16 hadi 35 kutoka Kenya, eSwatini, Afrika Kusini na Zambia waliofanyiwa utafiti kwenye maeneo 12.Asilimia 3.81 ya wan- awake waliofanyiwa utafiti walipata maambukizi ya VVU ambao ni 397 kati ya 7829 sawa na wanawake wanne kati ya 100 hivyo hakuna jibu la mwisho kuwa njia hizo zinachangia.Matokeo ya utafiti huo yaliyotangazwa Alhamisi katika mkutano wa Ukimwi Afrika Kusini yalibainisha kuwa wanawake waliofanyiwa utafiti walitumia njia za uzazi wa mpango wa sindano, kitanzi na vipandikizi.Akitangaza utafiti huo wakati wa semina maalumu ya kuchambua utafiti huo nchini, mhamasishaji jamii wa virusi vya Ukimwi na afya ya uzazi, Dk Lilian Mwakyosi ulioandaliwa na Shirika la Habari la Internews Tanzania alisema maambukizi kwa wanawake hususan wasichana yamekuwa yakiongezeka kila siku.Inaelezwa kuwa kati ya watu milioni 37 wanaoishi na virusi vya Ukimwi duniani zaidi ya nusu ni wanawake huku kukiwa na takribani maambukizi mapya 600,000 kila mwaka kwa wanawake vijana.Alisema wanawake milioni 700 wanatumia njia za uzazi wa mpango duniani kati yao milioni 58 kutoka Afrika kusini mwa jangwa la Sahara. Miaka 30 maambukizi ya VVU kwa wanawake yameongezeka.Alisema utafiti wa Desemba 2015 hadi Oktoba 2018, eSwatini kituo kimoja wanawake 502, Kenya kituo kimoja wanawake 901, Afrika Kusini vituo tisa wanawake 5768 na Zambia kituo kimoja wanawake 658.Alisema wanawake 2,609 walitumia njia ya kupanga uzazi ya sindano, 2,607 kitanzi, 2,613 vipandikizi na kufuatiliwa kila mwezi kufika vituoni na kupatiwa vifaa vya kujikinga na ukimwi na matibabu bure.