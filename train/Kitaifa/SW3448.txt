 Ajira ni moja ya changamoto kubwa inayowakumba vijana sehemu ya Afrika Mashariki , barani Afrika na dunia kwa ujiumla wake, ambapo changamoto hii kwa sasa inakabiliwa kwa vijana kujiajiri wenyewe.Mradi wa uwajibikaji Zanzibar unaosimamiwa kwa mashirkiano ya jumuiya tatu imejikita katika kuhakikisha vijana wanajiajiri wenyewe ambapo wanatoa elimu ya kujiajiri katika Wilaya tatu za Pemba ambazo ni Wilaya ya Wete,Chake Chake na Micheweni.Jumuiya hizo za Uhifadhi wa Mali asili Pemba NGENAREKO,jumuiya ya waaandishi wa habari za maendeleo Zanzibar,WAHAMAZA na chama cha waandishi wa Habari Tanzania upande wa Zanzibar TAMWA,kupitia mradi wa PAZA wanahakikisha Elimu hio ya kujiajiri kwa vijana inawafikia ili kuweza kujiongezea kipato, ambapo serikali pekee isingeweza kuajiri vijana wote wanaofikia umri wa kuajiriwa.Akizungumza muwezeshaji katika jimbo la Ole Khadija Henock amesema hivi sasa vijana katika Wilaya Chake Chake wamekuwa wakifanya juhudi za makusudi ili kujikomboa kutokana na ukosefu wa ajira ambapo wanafanya shughuli za kilimo,utengenezaji wa sabuni na kazi za mikono kama kushona mikoba ya ukili na kuiremba kwa lengo la kuiongezea thamani .Amesema  kupitia mradi wa PAZA,vijana wamepata mwamko na kuamua kujikusanya kwa vikundi na kuzalisha mali jambo ambalo linawaongezea kipato kwa sasa na kukabiliana na tatizo la ajira aliongeza. Aidha akizungumza Saidi Ali ambaye ni kijana mwanamichezo amefafanunua zaidi kuwa vijana katika Wilaya ya Chake wamejikita katika ajira ya michezo wa mpira wa miguu pia, ikiwa timu ya vijana hao wa jimbo la Ole walinyakuwa ushindi katika mashindano ya kombe la wilaya ya Chake chake msimu uliopita.