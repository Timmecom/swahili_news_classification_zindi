 TAASISI ya Utafi ti ya Sera ya Uchumi na Fedha (Repoa) imeshika nafasi ya kwanza Tanzania kutokana na kufanya utafiti unaolenga maeneo makubwa ya maendeleo wenye kutafuta changamoto zinazokwamisha au kupunguza kasi ambayo nchi inataka kufika.Repoa imekuwa ya 11, kati ya taasisi 600 barani Afrika, kwa mwaka 2018 kutokana na mchango wake katika sera za maendeleo.Mkurugenzi Mtendaji wa taasisi hiyo, Dk Donald Mmari amesema hayo mwishoni mwa wiki wakati wa uzinduzi wa utafiti uliofanywa na taasisi ya Think Tanks duniani kote kwa miaka 13, ambao unaoangalia masuala yanayohusu taasisi za utafiti na jinsi zinavyosaidia kupanga mipango na sera katika nchi.Amesema Repoa imeshika nafasi hiyo nchini, kwa kuwa serikali imetoa mazingira mazuri ya kufanya shughuli zao za kitafiti, ikiwa ni pamoja na kupokea maoni yao na kuyafanyia kazi. Pia wafadhili mbalimbali waliwawezesha kufanya tafiti ambazo ni bora na zinazokwenda na kasi ya Serikali ya Awamu ya Tano. Ukiangalia taarifa na ripoti zetu tumeshirikishwa kwenye masuala ya Mkukuta na Mpango wa Pili wa Maendeleo na Uwekezaji katika miundombinu mfano barabara, viwanja vya ndege, usafiri wa anga na umeme,  amesema.Pia taasisi hiyo imekuwa ikifanya utafiti na kuwashirikisha wananchi katika suala la kupambana na rushwa, ambapo kwa Serikali ya Awamu ya Tano imejipambanua katika suala hilo la kupambana na rushwa.Amesema katika kipindi hiki cha kuelekea uchumi wa viwanda, walipendekeza uwepo wa viwanda vinavyoongeza thamani za kilimo, kuzalisha nguo, viwanda vya ngozi na madini. Tunaona serikali inafanyia kazi tutaendelea kufanya utafiti kuhakikisha Dira ya Maendeleo ya 2025 inafikiwa na malengo mengine,  alisema.Awali, alisema walizindua taarifa ya utafiti uliofanyika duniani kote na taasisi hiyo ya Think Tanks, ambao uliangalia masuala yaliyohusu taasisi za utafiti, jinsi zinavyosaidia kupanga mipango na sera katika nchi zao.Amesema taasisi hiyo ya Think Tanks, imeshirikisha zaidi ya taasisi 8,000 na wadau wengine mbalimbali 68,000, lengo lao likiwa ni kuainisha mambo yaliyosababisha taasisi hizo zikue au kutokufanya vizuri katika shughuli za kisera na maendeleo.Alisisitiza kuwa uzinduzi wa utafiti huo ni wa muhimu unakumbusha taasisi hizo za kitafiti, kufanya utafiti bora ambao wataupeleka kwa watengeneza sera na wadau wengine katika muda sahihi, ambao utatumika kwa ajili ya maendeleo ya nchi.Mwakilishi wa Mkurugenzi wa Shirika Linalojihusisha na Utafiti wa Sera ya Sayansi, Teknolojia na Ubunifu (STIPRO), Erick Thomas amesema shirika hilo limekuwa likifanya mambo yenye manufaa kwa Tanzania na kutolea mfano tafiti mbalimbali, wanazofanya kwenye sekta ambazo serikali imezipa kipaumbele.Alitoa mfano wa sekta hizo kuwa ni ya kilimo katika kuangalia ujuzi na nyenzo zinazohitajika kwa wakulima ni zipi ikiwa ni pamoja na kutoa habari zinazoendana na jinsi serikali inavyofanya mipango yake kwa mwaka.