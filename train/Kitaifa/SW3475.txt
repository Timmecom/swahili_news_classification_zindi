 MENEJA Msaidizi wa Baraza la Nafaka Kanda ya Afrika Mashariki, Juniour Ndesanjo alisema Tanzania ni kinara wa uzalishaji wa mazao ya chakula katika nchi za Jumuiya ya Afrika Mashariki (EAC), ingawa nchi hizo hutegemeana.Kutegemeana huko kunatokana na uzalishaji wa chakula kupanda na kushuka. Kutokana na Tanzania kuwa mzalishaji mkubwa wa mazao ya chakula, kama vile mahindi na mchele, bidhaa hizo huuzwa kwa wingi katika nchi za Kenya, Rwanda na Burundi.Ndesanjo alisema soko kubwa la mahindi ya Tanzania ni kwenye nchi za Kenya, Rwanda na Burundi, ambapo soko kubwa la mchele wa Tanzania ni nchi za Uganda na Rwanda. Tanzania inauza sana, Uganda na Rwanda wanaununua mchele mwingi kutoka Kanda ya Ziwa. Kenya inanunua mchele kidogo,  alisema.Ndesanjo alisema wakati Tanzania inavuna maharage mwezi Novemba hadi Desemba, kipindi hicho Uganda ndio wanapanda, hivyo hununua maharage mkoani Kagera. Pale Tanzania inapoishiwa hununua Uganda wakati yakiwa tayari. Hivyo nchi za Afrika Mashariki zinategemeana kwa chakula,  alisema. Alisema baraza hilo ambalo lipo katika nchi 10 za Afrika, linaunganisha wadau wa kilimo na masoko ya bidhaa za nafaka.