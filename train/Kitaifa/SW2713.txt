 MWAKILISHI wa Balozi wa Kenya nchini Tanzania, Julius Nani ameitaka Tanzania kuendelea kuuza mifugo nchini mwao, kwani nchi hiyo inategemea zaidi mifugo kutoka Tanzania.Nani aliyasema hayo hivi karibuni wakati wa uzinduzi wa soko la kisasa la mifugo katika Kijiji cha Oriendeke wilayani Longido lenye thamani ya zaidi ya Sh milioni 782. Alisema Tanzania ina mifugo mingi na kwamba Kenya inaitegemea kwa ajili ya chakula, hivyo kuzinduliwa kwa soko hilo kutafungua fursa za kibiashara kati ya nchi hizo mbili. Kenya hatufugi, tunategemea mifugo kutoka Tanzania, hivyo tunaomba tushirikiane katika kuinua sekta ya mifugo, kwani kwetu tunapenda kula nyama sana,  alisema. Mkuu wa Mkoa wa Arusha, Mrisho Gambo alisema lengo la soko hilo ni kuwezesha wafugaji kunufaika na mifugo hiyo na kusisitiza kuwa, wafanyabiashara wanaopitisha mifugo kinyemela kuwa serikali itawachukulia hatua wahusika.Mkurugenzi wa Halmashauri ya Wilaya ya Longido, Jumaa Mhina alisema Longido inakisiwa kuwa na ng ombe 217,293, mbuzi 399,540, kondoo 301 211 na punda 15,339.