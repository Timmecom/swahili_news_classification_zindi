 KINARA wa Ligi Kuu Tanzania bara (TPL), Yanga amepangwa kuanza kucheza dhidi ya Kariobangi Sharks kutoka Kenya kuanzia 10:00 jioni kwenye uzinduzi wa michuano ya Super Cup inayotarajiwa kuanza kutimua vumbi kuanzia Januari 22 Uwanja wa Taifa Dar es Salaam msimu huu wa tatu toka ilivyoanzishwa mwaka 2017.Wakati huo Januari 23 saa 10:00 jioni Simba watakuwa na kibarua kigumu kuwakabili AFC Leopard kwenye muendelezo wa michuano hiyo huku Singida United itacheza dhidi ya Bandari FC, huku Januari 22 saa 8:00 Mchana, Mbao FC watacheza na bingwa mtetezi wa taji hilo, Gor Mahia Januari 23.Michuano hiyo inayodhaminiwa na Kampuni ya kubashiri matokeo SportPesa kwa msimu huu wa tatu itashirikisha timu nane, msimu huku wanatarajia kumleta gwiji wa soka wa Afrika Kusini Steven Piener, ambaye pia ni Balozi wa Kimataifa wa Everton, ambaye atakuwa mgeni rasmi wa michuano hiyo.Mbali na kuwa mgeni rasmi kwenye michuano hiyo akiwa hapa nchini gwiji huyo atanzindua miradi mbalimbali ikiwemo vituo vya kukuza kulea na kuibua vipaji vya michezo kwa watoto.