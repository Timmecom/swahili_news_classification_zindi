 SHIRIKA la Maendeleo ya Petroli Tanzania (TPDC) limetia saini mkataba wa mauziano ya gesi asilia na kampuni ya Shreeji Silicate Tz Ltd kwa miaka 10 inayoweza kuongezeka kulingana na makubaliano.Meneja wa Biashara za Gesi, Dora Ernest alisema amesema TPDC itauza gesi asilia futi za ujazo milioni 0.4408 kwa siku kwa miaka miwili kiasi kitakachoongezeka hadi futi za ujazo milioni 0.9 kwa siku. Alisema hayo jana Dar es Salaam baada ya kutia saini makubaliano na Shreeji Silicates waitumie.Dora alisema kampuni hiyo ni mteja wa 45 wa viwandani na kiwanda chake kiko Mkuranga na anachukua gesi asilia kutoka bomba linalosambaza gesi kwa kiwanda cha vigae kilichopo Mkuranga ambacho kimechukua gesi kutoka kituo cha valvu namba 12 (BVS 12) kilichopo Njopeka, Mkuranga.Mkurugenzi wa Shreeji Silicates Tz Ltd, Mukkasa Rao alisema kwa kutumia gesi asilia wana uhakika wa kuokoa asilimia 30 ya gharama za uzalishaji zinazotokana na nishati kitu hivyo kuongeza ufanisi. Rao anaeleza kuwa kampuni yake inajishughulisha na uzalishaji wa kemikali za sodium silicates ambazo hutumika kuzalisha bidhaa za sabuni za aina mbalimbali.Alisema matumizi ya gesi asilia ni nafuu ukilinganisha na vyanzo vingine vya nishati na TPDC kama kampuni ya Taifa ya Mafuta ndio yenye jukumu la kusambaza nishati hiyo kwa wateja kuzalisha umeme viwandani, majumbani na magari. Dora alisema TPDC inatumia kampuni tanzu ya GASCO kusambaza gesi hiyo ambayo ni rafiki wa mazingira hivyo wenye viwanda na wananchi wanahimizwa kutumia rasilimali hii ili kulinda mazingira.