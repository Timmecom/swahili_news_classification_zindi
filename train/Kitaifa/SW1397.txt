 SIKU moja baada ya Waziri wa Mambo ya Ndani ya Nchi, Kangi Lugola kutangaza kuwavua nyadhifa zao makamanda wa polisi wa mikoa mitatu kwa sababu tofauti, zikiwemo kukaidi agizo la kutokomeza rushwa na kulinda wauzaji wa dawa za kulevya na biashara ya magendo, imebainika baadhi yao bado wanaendelea na majukumu yao kama kawaida.Juzi Waziri Lugola aliwataja makamanda waliopoteza nyadhifa ni Kamanda wa Polisi wa Mkoa wa Kipolisi wa Ilala, Salum Hamdun, Kamanda wa Polisi wa Mkoa wa Kipolisi wa Temeke, Emmanuel Lakula na Mkuu wa Polisi wa Mkoa wa Arusha, Ramadhan Nganzi.Pamoja na uamuzi huo, Waziri Lugola alimtaka Kamanda wa Kikosi cha Usalama Barabarani (Trafiki) nchini, Fortunatus Muslim, kujitafakari na kujipima kama anatosha katika nafasi yake. Hata hivyo, jana baadhi ya makamanda hao walipoulizwa walisema wanaendelea na kazi.Muslim na  Operesheni Nyakua  Kamanda Muslim alisema hana taarifa kuwa ameambiwa na Waziri Lugola, ajitathmini na kujipima kama anatosha katika nafasi yake hiyo. Alipoulizwa saa sita mchana jana kuhusu agizo hilo, Kamanda Muslim alisema hajui lolote kuhusu agizo la Waziri na kuanza kumuuliza mwandishi wa habari hii lini agizo limetolewa. Alisema kuna nini? Hebu niambie maana mimi nipo huku mikoani kwenye operesheni, sina taarifa kama nimetakiwa kujitathimini wala kujipima   hebu niambie nini kimetokea?  Alisema anaendelea na operesheni, kuhamasisha vita dhidi ya wavunjifu wa usalama barabarani, huku akielezea kuwapo kwa maendeleo mazuri ya Operesheni hiyo maarufu kama  Nyakua . Yani hadi sasa sina hizo taarifa, ila labda pengine kwa baadaye, ila sasa sijui lolote kuhusiana na hilo ndugu mwandishi,  alisema. Hamduni aendelea kuchapa kazi Kamanda wa Polisi wa Mkoa wa Kipolisi wa Ilala, Hamduni ambaye naye alitajwa na Waziri Lugola kuvuliwa wadhifa wake, jana alibainika kuendelea na majukumu yake kama kawaida.Wakati gazeti hili lilipokuwa linafuatilia tukio la kuzuka kwa moto katika majengo ya Seminari ya Segerea wilayani Ilala, liliwasiliana na Kamanda huyo na akapokea simu, akieleza kutokea kwa tukio hilo na alipohojiwa wadhifa wake, alijitaja kuwa Kamanda wa Polisi wa Mkoa huo wa Kipolisi wa Ilala.Maoni ya wadau Baadhi ya wadau waliozungumza na gazeti hili, walieleza kuwepo kwa ukakasi wa kisheria kutokana na Waziri Lugola kuwavua nyadhifa zao makamanda hao, badala ya kuacha suala hilo kwa Mkuu wa Jeshi la Polisi (IGP),Simon Sirro.Akitoa ufafanuzi wa kisheria kuhusu suala hilo, Wakili Jebra Kambole alisema Sheria ya Jeshi la Polisi Sura Namba 322 iliyorejewa Mwaka 2002, ndiyo inatoa Mamlaka ya Waziri na IGP ambapo Kifungu cha 7(1) cha sheria hiyo kinampa Waziri uwezo wa kumpa IGP, maelekezo na miongozo mbalimbali kisera.Alisema Kifungu cha 7(2) cha sheria hiyo, kinampa mamlaka IGP uwezo wa kupanga maofisa na kuwapandisha na kuwashusha vyeo.  Japo sheria pia inampa uwezo waziri kutoa maelekezo kwa IGP juu ya utendaji kazi huo, kifungu hicho cha sheria kimetumia neno  May  ambalo kwa mujibu wa Sheria ya Tafsiri Tanzania Kifungu cha 53 Sura Namba 1 ya Sheria za Tanzania Kama ilivyorejewa 2002,  May  lina maana hiari, sio sharti la lazima. Hivyo Waziri hana mamlaka ya kuwaondoa kwenye nafasi zao, bali kumpa maelekezo mwenye mamlaka afanye hivyo, ambaye ni IGP ambaye naye si lazima atende alivyoambiwa, bali anatumia akili yake na mamlaka yake kuamua hafanyi kama kasuku.Kwa maoni yangu haikuwa sahihi Waziri kuwatimua wakuu hao kwa mujibu wa sheria,  alisema Kambole.