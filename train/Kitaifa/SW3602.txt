 VIJIJI 16 katika Wilaya ya Chamwino mkoani Dodoma, vitapata maji baada ya kukamilika miradi inayotekelezwa na serikali na shirika lisilokuwa la kiserikali la Innovation Africa.Mhandisi wa Maji Wilaya ya Chamwino, Dk Godfrey Mbabaye alisema miradi hiyo itasaidia vijiji mbalimbali kuwa na maji ya uhakika tofauti na sasa ambapo wananchi katika baadhi ya maeneo wanategemea vyanzo vya asili na wakati wa kiangazi tatizo linakuwa kubwa zaidi.Alisema katika Jimbo la Chilonwa, vijiji vitakavyopata maji ni Magungu, Segala, Nayu, Azimio, Ikombo,Msamalo, Manchali na Nzali.Alisema miradi ya maji itatekelezwa na serikali ambapo wanasubiri wakandarasi wapewe fedha illi waanze utekelezaji na usanifu umekamilika.Alisema katika Jimbo la Mtera, miradi ya maji itatekelezwa kwa fedha za serikali katika vijiji vya Chinonje, Handali, Champumba, Nkwenda, Mondomela, na Muheme.Alisema Innovation Africa itatekeleza miradi ya maji katika vijiji vya Umoja, Magunga, Mgondo, Mkandamile, Mahama na Ndebwe. Hivi sasa mkandarasi anatandika mabomba kijiji cha Mkandamile na watamalizia kujenga tangi.Pia alisema kuna mradi wa maji wa Mkaji unaosaidia kusambaza maji zahanati za Ilangali, Msanga, Dabalo, Mahelezi, Chinungulu, Idifu na Mlowa Bwawani.Baadhi zimepata maji. Hivi karibuni wananchi wa kijiji cha Mahama, kata ya Chilonwa, Chamwino waliiomba serikali kuwapa majisafi na salama kwa kuchoka kutumia maji ya makorongo ambapo wakati huu wa mvua maji yanashuka milimani yakiwa na vinyesi vya binadamu na mifugo.Wakizungumza juzi wananchi hao walitaka serikali iwasaidie ili wapate huduma ya maji ili waachane na maji ya kwenye makorongo ambayo yamekuwa yakihatarisha afya zao.Walisema sasa wanatumia maji kutoka kwenye makorongo na wamekuwa wakichimba visima mabondeni mvua zikinyesha huwa vinafukiwa.Walisema wakati wa masika upatikanaji wa maji unakuwa mgumu, wafugaji wengi huwa wanachungia milimani na hujisaidia huko.