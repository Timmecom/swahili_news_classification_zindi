 RAIS John Magufuli ametoa pole kwa wanafamilia ya Mwenyekiti Mtendaji wa Kampuni za IPP, Dk. Reginald Mengi (75) aliyefariki dunia usiku wa kuamkia leo Dubai, Umoja wa Falme za Kiarabu (UAE).Rais Magufuli pia ametoa pole kwa wafanyakazi wa IPP na jumuiya ya wafanyabiashara. Nimesikitishwa na taarifa za kifo cha Mzee na rafiki yangu Dk. Reginald Mengi. Nitamkumbuka kwa mchango wake mkubwa ktk maendeleo ya Taifa letu na maono yake yaliyopo ktk kitabu chake cha I Can, I Will, I Must. Poleni wanafamilia, wafanyakazi wa IPP na Jumuiya ya Wafanyabiashara  ameandika Rais Magufuli kwenye ukurasa wake katika mtandao wa kijamii wa twitter.Makamu wa Rais Samia Suluhu Hassan ameandika kwenye ukurasa wake kwenye mtandao huo  Moja ya vitu ulivyotuachia ni ule wepesi wako wa kusaidia masuala ya kijamii, daima tutakukumbuka .Waziri wa Nchi Ofisi ya Makamu wa Rais, Muungano na Mazingira, January Makamba ametoa pole kwa mke wa mzee Mengi, Jacqueline, watoto wa mfanyabiashara huyo Regina, Abdiel, pacha wawili Ryan, Jaden na familia ya IPP. Mungu ailaze roho ya Mzee Reginald Mengi peponi  ameandika Waziri Makamba kwenye ukurasa wake wa twitter.Naibu Waziri wa Afya, Maendeleo ya Jamii, Jinsia, Wazee na Watoto, Dk. Faustine Ndugulile amesema, amepokea kwa masikitiko kifo cha Mzee Mengi. Hivi karibuni tulikutana na kuongea kuhusu kuanzisha huduma ya stem cell therapy nchini. Nitakukumbuka kwa ubunifu, uthubutu na kutosita kujaribu mambo mapya. Natoa pole kwa familia, IPP MEDIA. RIP mzee Mengi ameandika Dk. Ndugulile kwenye ukurasa wake wa twitter.Naibu Spika wa Bunge la Tanzania, Dk. Tulia Ackson ametoa pole kwa familia ya Mzee Mengi na wafanyakazi wote wa IPP.  ni wazi tumepata pigo kubwa ila mwenyezi Mungu awasimamie na kuwapa nguvu katika kipindi hiki kigumu. Bwana ametoa na Bwana ametwaa Amen ameandika Dk Tulia kwenye ukurasa wake wa twitter.Ubalozi wa Marekani nchini Tanzania umetoa pole kwa familia ya Mzee Mengi, rafiki zake na unaungana na Watanzania kuomboleza kifo cha mfanyabiashara huyo mkubwa.Kwa mujibu wa ubalozi huo, mchango wa Mengi katika ukuaji wa uchumi na maendeleo ya Tanzania ni mkubwa na muhimu mno. Mbunge wa Mtama, Nape Nnauye amesema, Mzee Mengi ameacha alama kubwa. Nimejifunza mengi kwako, rafiki, mshikaji, kiongozi na mzazi! Ulinifundisha kuwa kukata tamaa ni dhambi! Msalimie Mzee Sitta, mkumbushe kile kikao chetu Cha mwisho nyumbani kwako. Pumzika kwa Amani Dr. R. A Mengi  ameandika Nape kwenye ukurasa wake wa twitter.Mbunge wa Arusha Mjini, Godbless Lema amesema, kifo hakizuiliki ila watu wanaogopa kutangulia.  ktk maisha ni vyema kuishi maisha ya baraka na watu wote, ili utakapotangulia maisha yako yaweze kuwa na thamani. Ninamshukuru Mungu kwa ajili ya maisha ya Dr R Mengi, alijua thamani ya ubinadamu ameandika kwenye ukurasa wake wa twitter.Mbunge wa Iringa Mjini, Peter Msigwa amesema, jambo la msingi kwa mwanadamu si anaishi muda gani ila anatoa mchango upi wakati wa uhai wake. Dr Mengi sio tu uliwavutia wengi, bali uligusa sana maisha ya wengi , umetuonyesha kuziacha jamii zetu bora zaidi kuliko tulivyozikuta  ameandika kwenye ukurasa wake wa twitter.