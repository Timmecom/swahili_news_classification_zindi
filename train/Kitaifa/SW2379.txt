 CHUO cha Taifa cha Usafirishaji (NIT) cha jijini Dar es Salaam kinatarajia kuanza kufundisha masomo ya urubani pamoja na  uhandisi wa ndege  kwa lengo la kupunguza uhaba wa wataalam hao hapa nchini.Pamoja na uhaba wa wataalam hao, kuanzishwa kwa masomo hayo pia kunatarajiawa kupunguza gharama wa kuwafundishia wataalamu hao zilizokuwa zikiligharimu Taifa kuwasomesha wataalamu hao nje ya nchi.Mkuu wa NIT, Prof. Zacharia Mganilwa aliyasema hayo leo Jumatano wakati akizungumza na waandishi wa habari juu ya mahafali ya 34 ya chuo hicho yanayotarajiwa kufanyika kesho.Prof. Mganilwa alisema  kwa sasa nchi inaupungufu mkubwa wa marubani na kwamba asilimia 60 ya marubani waliopo wana umri wa kuanzia miaka 55 na wengi wao ni raia wa kigeni.Alisema kwa sasa nchini kuna marubani wapatao 400 lakini mahitaji halisi  ya nchi ni marubani 700 hadi 800 na kwamba NIT kuanza kufundisha masomo hayo kutasaidia kupunguza uhaba wa wataalamu hao. 