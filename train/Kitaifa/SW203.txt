 KAMPENI ya kuwastiri Watoto wa kike kupata nguo za ndani (chupi na sidiria), imezinduliwa jana jijini Dar es Salaam kwa lengo la kusaidia watoto 1,000 wa mkoani Lindi na Arusha hususani wilayani Karatu.Kampeni hiyo ya siku 40 inaendeshwa na mradi wa Girls in Action Initiative iliopo chini ya Kampuni ya Christom Solution.Akizungumza na wandishi wa habari leo Ijumaa, Mkurugenzi wa Kampuni hiyo, Miriam Lukindo alisema walifanya utafiti katika mkoa wa Lindi na Karatu kubaini changamoto zinazowakabili Watoto wa kike ukiachilia ile ya taulo maalum  Pads .Lukindo alisema kuwa utafiti huo walifanya kwenye baadhi ya shule za msingi mbali na kugawa taulo lakini walibaini kuna changamoto kubwa ya Watoto kukosa nguo za ndani. Karatu kuna shule tulizotembelea, kati ya watoto 400, watoto wawili tu ndio wamevaa nguo za ndani, wengine wote hawana nguo za ndani, ni changamoto kubwa. Changamoto zaidi inawakabili pale ambapo wanaingia kwenye siku sawa, kuna mmoja alituambia yeye anatumia gunzi la mahindi kujistiri kipindi cha hedhi. Anachofanya anachukua pads, anaiweka juu ya gunzi kisha anajiweka huko chini na kuibana na miguu yake, kwa hiyo kipindi cha hedhi mabinti wengi hawaendi shule na hii inawafanya washuke kimasomo.Naye mhamasishaji katika kampeni hiyo iliyopewa jina la  Sadaka Ghandi  Ant Sadaka  alisema baadhi ya watoto wa kike kuanzia umri wa miaka 15 hawapendi miili yao kutokana na changamoto zinazowakabili kiasi cha kuwafanya washindwe kujiamini. Tuwakoe watoto kupata vishawishi vya kupewa pewa pesa ili wakidhi mahitaji yao, changamoto kwa watoto wengi vijiji ni nguo za ndani na taulo za kike, tuungane kwa pamaja katika kampeni hii kwa kuchangia shilingi 1,000 tu kwenye namba 0677 069428,  alisema Sadaka. 