 RAIS John Magufuli amekutana na kufanya mazungumzo na Kaimu Balozi wa Umoja wa Ulaya (EU), Charles Stuart, ambaye alisema mazungumzo baina yao yalikuwa mazuri na yalihusu uhusiano wa muda mrefu wa Tanzania na EU na dhamira ya umoja huo kuisadia Tanzania. Uhusiano wa Tanzania na Umoja wa Ulaya umekuwa imara siku zote, na kumekuwa na maeneo mengi ya uhusiano yenye maslahi muhimu kwa pande zote na kwa miaka mingi,  alisema Stuart.Kwa mujibu wa Kurugenzi ya Mawasiliano ya Rais, Ikulu, mazungumzo hayo yalifanyika Ikulu jijini Dar es Salaam jana. Katika hatua nyingine, Rais Magufuli alikutana na kufanya mazungumzo na Mjumbe Maalumu wa Rais wa Zimbabwe, ambaye ni Waziri wa Ardhi, Kilimo, Maji, Mazingira na Makazi Vijijini, Pretence Shiri. Katika mazungumzo hayo, yaliyofanyika Ikulu jana, Shiri alikabidhi barua kutoka kwa Rais wa Zimbabwe, Emmerson Mnangagwa.Shiri aliishukuru Tanzania kwa mchango mkubwa ilioutoa kwa Zimbabwe wakati wa kupigania uhuru uliopatikana mwaka 1980. Alibainisha kuwa Wazimbabwe wanaichukulia Tanzania kuwa ni nyumbani. Tunafurahi sana kuwa hapa Tanzania tunajisikia ni nyumbani kwetu, bila Tanzania Zimbabwe isingepata uhuru mwaka 1980, ingechukua muda mrefu sana, lakini tunafurahi kuwa Watanzania walijitolea kwa kiasi kikubwa kuhakikisha Zimbabwe inakuwa nchi