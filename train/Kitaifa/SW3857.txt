 BENKI ya NMB imekabidhi madawati na vifaa vya ujenzi kwa vituo vya afya vitatu na shule za msingi na sekondari tano vya wilayani Magu Mkoa wa Mwanza, vyote vikiwa na thamani ya Sh milioni 40.Vituo vya afya vilivyofaidika na vifaa kwa ajili vya hospitali ni Igombe, Nsola na Inonelo huku shule za Igombe, Muya, Kinango, Nyasato na Lubugu nazo zikifaidika na mabati 396, mbao 1,351 na madawati 195.Akizungumza wakati akikabidhi vifaa hivyo, Meneja wa NMB Kanda ya Ziwa, Abraham Augustino alisema changamoto za sekta ya afya na elimu Tanzania ni jambo la kipaumbele kwao hiyo ni kutokana na ukweli kuwa afya ni nguzo kuu ya maendeleo ya Taifa lolote duniani na hakuna maendeleo bila elimu.Augustino aliongeza kuwa kwa mwaka huu, NMB imetenga zaidi ya Sh bilioni moja kuchangia maendeleo ya jamii ikiwemo kusaidia sekta ya afya na elimu ingawa inapokea maombi mengi ya kuchangia miradi ya jamii, lakini imejikita zaidi katika eneo la afya, elimu na misaada ya hali na mali katika nyakati ngumu kama za majanga. Hicho ndicho kinatufanya kuwa benki ya kwanza katika kuchangia maendeleo kuliko benki yoyote nchini,  alisema meneja huyo wa NMB.Mkuu wa Wilaya ya Magu, Philemon Sengati alisema kuna changamoto nyingi hasa za kisiasa, kijamii na kimaendeleo katika wilaya hiyo ambazo serikali haiwezi kuzitatua pasipo kuungana na wadau ili kuleta maendeleo na kuijenga Magu mpya na kuomba wadau wengine kuendelea kujitokeza kwa wingi ili kuchangia kutatua changamoto nyingine zinazowakabili hasa sekta ya elimu na afya zinazohitajika kuimarishwa. Novemba 18, mwaka jana tulipata majanga katika Kituo cha Afya Igombe kilichopo Kata ya Kabila baada ya mvua kunyesha na upepo kuezua jengo hilo ambapo huduma mbalimbali zilisitishwa, lakini tukio hili la NMB kutoa vifaa vya ujenzi ni la kihistoria na mchango waliotoa utasaidia kuimarisha huduma na kuepukana na vifo vya watoto na wakina mama wajawazito,  alisema Sengati.Awali akisoma risala iliyoandaliwa na Kijiji cha Igombe, Mwalimu Mkuu wa Shule ya Msingi Igombe, Lazaro Alex alisema serikali ya kijiji ilipokea msaada wa vifaa vya ujenzi wa shule na zahanati vyenye thamani ya Sh milioni 10, ambao utasaidia kuwapunguzia wananchi gharama ya kuchangia ujenzi katika taasisi zilizopata msaada huo.Mganga Mfawidhi wa Hospitali ya Igombe, Amos Sosthenes na Ester Mgelema ambaye ni mmoja wa wananchi, wakizungumzia namna walivyoupokea mchango huo, walisema utasaidia kupunguza umbali mrefu wa kutafuta huduma ya afya kwani kwa sasa wanayo changamoto ya kutembea hadi kilometa 13 kusaka huduma za afya huku wakisema msaada mwingine utasaidia watoto wao kusoma katika mazingira