 Rais John Magufuli amezindua kiwanda cha maparachichi wilayani Rungwe leo, Jumatatu, ikiwa ni sehemu ya ziara yake ya kikazi ya siku nane, mkoani Mbeya. Hata hivyo amewapongeza wamiliki wa kiwanda hicho kwa kuajiri Watanzania ikiwa ni pamoja na kununua maparachichi na kunufaisha wakulima wa zao hilo takribani 20,000 wa eneo hilo.  Wakulima wamepata utajiri kwa mazao yao wanayoyalima, serikali itaendelea kuwashika mkono wakulima na wawekezaji kama hawa,  aliongeza. Kwa upande mwingine, Rais Magufuli ametoa siku saba kwa Mbunge wa Rungwe, Saul Henry, kununua mashine ya kudurufu  photocopy  kwa ajili ya Shule ya Msingi Igembe. Ameagiza pia umeme ufikishwe shuleni hapo ndani ya siku chache zijazo ili huduma zinazohitaji umeme ziweze kufanikiwa, huku yeye mwenyewe akitoa milioni 1/- kwa ajili ya kufungwa kwa miundombinu ya umeme shuleni hapo.