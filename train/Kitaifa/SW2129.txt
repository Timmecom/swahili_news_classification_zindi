 IDADI ya watu waliopoteza maisha kutokana na mvua za masika zinazoendelea kunyesha mkoani Rukwa, imeongezeka na kufi kia watano huku idadi ya watu ambao hawana makazi ikifi kia 2,205.Pia mvua hiyo pia imeharibu nyumba 441, shule mbili na makanisa mawili. Aidha wakazi 165 kutoka Kijiji cha Mshete wilayani Nkasi kujikuta hawana makazi baada ya nyumba zao 33 kubomolewa na mvua za masika juzi huku mwananchi mwenye umri wa miaka 80, akipoteza maisha baada ya kuangukiwa na ukuta wa nyumba yake.Awali wiki mbili zilizopita, watu wengine wanne walipoteza maisha akiwemo Elizabeth Manamba (85) mkazi wa Kijiji cha Kipeta na mwingine ni mtoto mwenye umri wa miaka minane kutoka Kijiji cha Tunko wilayani Sumbawanga aliyepigwa na radi. Wengine ni watoto wawili waliokuwa wakiishi katika Kijiji cha Matala, Laiton Kalindo (10) aliyekuwa akisoma katika Shule ya Msingi Matala wilayani Nkasi na Mathias Anselimu (8).Mbali ya hayo, watu wapatao 57 wamejeruhiwa huku paa za Shule ya Sekondari Kipeta zimeizuliwa zote. Akizungumza na gazeti hili katika mahojiano maalumu, Mkuu wa Mkoa wa Rukwa, Joachim Wangabo alielezwa kushtushwa kwake na maafa hayo ambayo amekiri kuwa ni changamoto kubwa huku akisisitiza kuwa yanaweza kuwa makubwa zaidi kwa kuwa hizi ni mvua za awali za masika. Hofu yangu ni kwamba maafa yanaweza kuwa makubwa ya kutisha kadri mvua za masika zinavyoendelea kunyesha hizi ni za awali tu na zimesababisha maafa makubwa kiasi hiki ni changamoto kubwa kimkoa pekee yetu hatuwezi tunahitaji misaada ya mali na hali kutoka ndani na nje ya mkoa,  alisisitiza. Alisema harambee kubwa inatarajiwa kufanyika ili kuwasaidia waathirika ambao wamepoteza kila kitu huku Shule ya Sekondari Kipeta ambayo imeachwa taabani na mvua hiyo ukarabati wake unahitaji zaidi ya Sh milioni 470. Wanafunzi wapatao 500 wanaosoma katika Shule ya Sekondari Kipeta iliyopo katika Bonde la Ziwa Rukwa wilayani Sumbawanga hawataweza kuanza masomo shule zitakapofunguliwa Januari mwakani kutokana na miundombinu yake ikiwemo vyumba vya madarasa kuharibiwa na mvua kubwa ya mawe iliyoambatana na upepo mkali,  alieleza. Shule hiyo ina wanafunzi wanaosoma Kidato cha Kwanza hadi Kidato cha Sita ikiwa ni shule ya bweni na mchanganyiko.