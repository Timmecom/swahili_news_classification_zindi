 MKUU wa Mkoa wa Dodoma, Dk Binilith Mahenge amewaagiza wakuu wa wilaya zote mkoani humo kufuatilia kwa karibu maandalizi ya kilimo kwa kila kaya huku akisisitiza kila kaya isilime chini ya ekari mbili.Akitoa maagizo hayo, Dk Mahenge alisema kwa kufanya hivyo kutasaidia Mkoa wa Dodoma kuweza kupata mavuno ya ziada kama walivyofanya msimu uliopita.  Baadhi ya maeneo ya nchi mvua zimeanza kunyesha, hali ambayo inatukumbusha kuwa maandalizi ya msimu wa kilimo. Naomba tukumbushane tena sasa twende kwa wananchi tukafuatilie maandalizi ya kilimo yanaendeleaje. Kazi tuliyofanya msimu uliopita, hebu tuifanye tena msimu huu kwani imesadia kuzalisha hadi ziada kwa zaidi ya asilimia 47, na hii ni kwa sababu tulisimamia vizuri. Niwakumbushe Wakuu wa Wilaya kwenda kujiridhisha kama maandalizi ya daftari ya kilimo, maandalizi ya kila kaya inalima si chini ya hekari mbili na kila kaya inapanda mazao ambayo yanatumia maji kidogo.Aliongeza:   Bahati tuliyonayo Dodoma ni kuwa na mazao mengi yanayotumia maji kidogo kustawi yakiwamo ya mtama, uwele, zabibu, karanga, mhogo na korosho. Aidha, Dk Mahenge alisema katika kuhakikisha usimamizi unafanywa kwa umakini aliwahidi viongozi hao kwa atafanya ukaguzi wa kushitukiza wilaya kwa wilaya na baadhi ya vijiji. Tutafanya ukaguzi ya kushitukiza wilaya kwa wilaya, na baadhi ya vijiji ili kujidhihirisha jinsi maandalizi yanavyokwenda ili msimu utakapofika wananchi waweze kupanda mazoa wanayotaka.Msimu uliopita kulikuwa na daftari ya kilimo zaidi ya 3,000, nategemea msimu huu lazima kuwe na daftari la kilimo zaidi ya 30,000 au 40,000 maana ndio idadi ya wananchi waliosajiliwa.  Hakuna sababu ya wananchi kutoshiriki kwenye kilimo ipasavyo kwa sababu wasimamizi wa kilimo katika kila wilaya na kila kata wapo, 0hivo tufanye ufuatiliaji na usimamizi kwa nguvu zote. Akizungumzia agizo hilo, Mkuu wa Wilaya ya Chemba, Saimon Odunga amesema uongozi wake utasimamua agizo hil kwa karibu na umakini hasa ukizingatia kwa msimu uliyopita kulikuwa na matokeo chanya na kusisitiza kuwa msimu ukiza shughuli za ofisini zitakuwa kidogo ukilinganisha na zile za kusimamia kilimo.  Tunampongeza mkuu wa mkoa kwa kulioana hilo na kutakakuwa na madaftali ya kilimo kwani yanaweza kubainisha nani amelima nini, wapi na kwa ukubwa gani jambo ambalo linatoa urahisi wa ufuatiliaji na kuwa na pia uwajibikaji kwa maafisa ugani,  alisema.Alisema uongozi wao umejipanga kwenda mbali zaidi kwa kuwa na kilimo cha  claster  yaani kila eneo kuwa na aina moja ya zao ambalo litalimwa kwa wingi na kuonekana. Tunataka kutumia mbinu wanayoitumia Simiyu maana tunataka kuongeza uzalishaji ambao utaonekana kwa kila eneo kuwa na zao lake, na jambo la kushukuru hata baadhi ya bingi akama ya biashara, kilimo zimeonesha nia ya kubadili masharti ya mikopo ili kuwafikia wakulima wetu.  Pia baadhi ya wananchi wameonesha nia ya kuanzisha viwanda vya kuongeza dhamani mazao yetu, lakini wengine wanataka kuwekeza kweye kilimo. 