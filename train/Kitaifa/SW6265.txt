 Spika wa Bunge la Tanzania, Job Ndugai amesema, Mdhibiti na Mkaguzi Mkuu wa Hesabu za Serikali (CAG), Profesa Mussa Assad asipofika kuhojiwa na Kamati ya Bunge Januari 21 watamuonesha kuwa wao ni mabosi wake.Ndugai amesema jijini Dar es Salaam kuwa, CAG ni Ofisa wa Bunge na si muhimili. Hivi Ofisa wa Bunge anaweza kumgomea Spika? Anatoa mifano gani, haelewi anachokiongea Zitto Kabwe, he he he, mnakuza watu kupita kiasi. Mihimili ni mitatu, huu wa nne umetoka wapi? Muulizeni huyo bwana anayekuza huo muhimili mwingine amesema Spika Ndugai.Kwa mujibu wa Ndugai, kwa kawaida kwenye nchi zinazofuata utaratibu wa Jumuiya ya Madola, wadhibiti na wakaguzi wakuu wa hesabu za Serikali ni maofisa wa Bunge na wanafanya kazi kwa niaba ya wabunge hivyo si bosi wa Bunge. Kwa hiyo haya majibu yapo wazi, tarehe 21 atakuja, he he he, asipokuja tutamuonyesha kwamba bosi wako ni huyu, he he he  amesema.Ndugai amesema, Serikali ina ubalozi Marekani na inatumia fedha nyingi kulitangaza vizuri jina la Tanzania hivyo si ustaarabu wa kawaida kwa Ofisa wa Bunge kwenda huko na kusema Bunge la hapa ni dhaifu.Amewaponda wanasiasa wa vyama vya upinzani wanaouunga mkono Tanzania kusemwa vibaya na amesema, hayo ni mambo ya ajabu na si upinzani. Hatuna nia mbaya na mtu yeyote yule, tunaweka rekodi vizuri na ndio maana mtu anaitwa kwenye kamati kwa sababu tukichukua hatua bila kumuita ninyi hawa hawa mtasema kwamba hamkumpa haki ya kusikilizwa, si ndio hivyo, hamtasema tusipomuita? amehoji Ndugai.