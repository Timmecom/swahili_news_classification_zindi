 LICHA ya Tanzania kupata mwaka 1961, wananchi wa Kata ya Lufu, wilayani Mpwapwa mkoani Dodoma, wamedai kwamba haukuwanufaisha, lakini uhuru uliowafaidisha ni wa Wakala wa Barabara Mijini na Vijijini (Tarura) kuwajengea barabara ya kufi ka katika kata hiyo.Wakizungumza mbele ya Mkuu wa Mkoa Dodoma, Dk Binilith Mahenge ambaye ni mkuu wa mkoa wa kwanza kufika kwenye kata hiyo tangu kuanzishwa kwake miaka 22 iliyopita, wamedai kwamba uhuru wao ni baada ya barabara hiyo kujengwa. Kata hiyo iliyopo kwenye vilele vya milima takribani mita 3,000 kutoka usawa wa bahari, ilikuwa haifikiki hadi ilipochongwa mipangano ya milima urefu wa kilomita 17 kufika kwenye kata hiyo.Mkazi wa Lufu, Stephan Mtambulo alisema tangu kuanza kwa kata hiyo mwaka 1997 haikuwa na barabara ya kufika hapo, lakini mwaka huu Tarura imewajengea barabara na vijiji vya kata hiyo vinafikika. Mtambulo alimpongeza Mkuu wa Mkoa, Dk Mahenge kwa kuwa mkuu wa mkoa wa kwanza kufika katika kata hiyo tangu miaka 22 iliyopita, akasema wao wanaamini kwamba ukombozi wa kweli na ujio wa kiongozi huyo unatokana na uwepo wa barabara hiyo.Alisema kabla ya Tarura kuchimba miamba na kuchonga miinuko na kujenga barabara hiyo, walikuwa wapo kisiwani, kwani walipata taabu katika kusafirisha wagonjwa kwenda hospitalini na mazao kwenda sokoni.  Wakati mwingine tulitumia punda na wakikosekana tulibeba wagonjwa kwenye machela na mazao tulibeba kichwani na kutembea umbali wa kilometa 17 kufikisha barabarani,  alisema.Alisema wajawazito walipata taabu wakati mwingine walijifungulia njiani, wengine walipoteza maisha kabla ya kufika katika Hospitali ya Wilaya Mpwapwa iliyopo umbali wa kilometa 101 kutoka kijijini hapo. Erasto Ndiuka alisema mazao yao mengi yanayostawi katika uwanda huo wa juu yakiwamo mahindi, mtama, uwele, viazi na viazi viatu, walishindwa kuyafikisha sokoni Kibakwe na Mpwapwa Mjini, hivyo yaliozea shambani. Jonathan Kidenyike alisema licha ya kukosa miundombinu ya barabara, kata hiyo pia haina sekondari, hivyo wanafunzi wao wakifaulu wanatakiwa kwenda kusoma sekondari ya kata jirani ya Luwundwa umbali wa zaidi ya kilomita 10 na wengi waliacha masomo. Kutokana na sekondari kuwa mbali, wanafunzi wengi kutoka shule za msingi Ilala, Mlimo na Gomuhungilo waliofaulu kuendelea na masomo ya sekondari, wasichana walipata ujauzito kutokana na kupanga nyumba kijijini huko na wavulana waliacha na kuingia kwenye shughuli nyingine,  alisema. Jurica Makuya alisema barabara hiyo ndiyo uhuru wao, kwani sasa wanaweza kusafirisha wagonjwa wao na kurudisha maiti kwa gari kutoka hospitali, tofauti na zamani ambapo walihitaji kubeba mzega au machela mabegani.Mkuu wa Mkoa, Dk Mahenge aliwashukuru wananchi hao kuipongeza serikali ya awamu ya tano kwa ujenzi wa barabara hiyo. Kuhusu mazao yao kukosa soko, Dk Mahenge alimwagiza Mkurugenzi wa halmashauri ya wilaya hiyo, Paulo Sweya kuweka mkakati wa kuangalia ni namna gani wanaweza kuwa na gulio la kuuza mazao yao.Sweya alisema halmashauri hiyo imejipanga kusaidia ujenzi wa shule hiyo mara wananchi wa kata hiyo watakapoandaa eneo la kujenga shule na wawe tayari kuchangia nguvu zao katika hatua za awali hadi kwenye rinta. Barabara wanayoita imeleta uhuru katika kijiji na kata ya Lufu iliyopo juu ya milima zaidi ya mita 3,000 kutoka usawa wa bahari ilikuwa haipitiki kwa muda mrefu sasa inafikika baada ya Tarura kuchonga milima umbali wa km 17 hadi katani hapo.