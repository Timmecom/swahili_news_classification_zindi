 SERIKALI ya Burundi imewatoa hofu wananchi na jumuiya ya kimataifa juu ya uchaguzi mkuu wa nchi hiyo utakaofanyika Mei 20, mwakani, ikisema utakuwa huru na wa haki.Imesema itapenda kuona uchaguzi huo unafanyika kwa uwazi kama njia sahihi ya kuithibitishia dunia kuwa Burundi kuna demokrasia. Kauli hiyo ilitolewa hivi karibuni na mwakilishi wa serikali ya Burundi, Bernard Ntahiraja kutoka Wizara ya Mambo ya Nje wakati wa hafla ya sherehe za miaka 243 ya Uhuru wa Marekani.  Msiwe na hofu. Burundi imejiandaa vyema kwa ajili ya uchaguzi wa mfano katika demokrasia.Utakuwa huru wa haki na utatawaliwa na uwazi,  alisema. Alisema hayo baada ya ofisa wa ubalozi wa Marekani nchini Burundi, Eunice Sharon Reddick kuitaka nchi hiyo kuhakikisha inawatendea haki raia wake kwa kufanya uchaguzi utakaokuwa na amani, haki na huru.  Serikali ya watu wa Marekani inawaomba mwakani fanyeni uchaguzi wa haki. Haki za msingi za watu wa Burundi zipewe nafasi kubwa,  alisema.