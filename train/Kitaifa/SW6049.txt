 MAHAKAMA ya Wilaya ya Nkasi mkoani Rukwa imemhukumu Ofisa Mifugo wa Kata ya Kipande, Daud Mwakalipula kifungo cha miaka mitatu jela kwa kuomba na kupokea rushwa ya Sh 300,000.Akisoma hukumu hiyo, Hakimu Mkazi wa mahakama hiyo, Ramadhan Rugemalira amesema, Mahakama imemkuta mshitakiwa huyo na hatia katika makosa mawili ya kuomba na kupokea rushwa kinyume cha kifungu cha 15 (1) (a) na (2) cha Sheria ya Kuzuia na Kupambana na Ruswa.Hukumu ya shauri hilo ilisomwa mbele ya Waendesha Mashitaka wa Takukuru Saida Salumu na Simon Mapunda. Mahakama hii inamhukumu mshtakiwa kulipa faini ya shilingi 700,000 kwa kosa la kwanza au kifungo cha miaka mitatu au faini ya shilingi 800,000 au kifungo cha miaka mitatu kwa kosa la pili na makosa yote yatatumikiwa kwa pamoja," amesema.Awali Mwendesha Mashtaka wa Takukuru Salumu aliieleza mahakama hiyo kuwa Takukuru ilimfikisha mahakamani mshtakiwa huyo Februari Mosi, 2018 akidaiwa kuomba na kupokea rushwa Novemba 19, 2017 kutoka kwa mwananchi Kahana John ili awaachie ngombe wake 101.Ilielezwa mahakamani hapo kuwa ngombe hao walikamatwa baada ya kuingizwa kinyume cha sheria katika kijiji cha Nkundi, Kata ya Kipande wilayani Nkasi .