 Serikali ya Misri kupitia Wizara ya Nishati imetangaza fursa kwa Watanzania 50 kwenda nchini humo kwa ajili ya mafunzo mbalimbali yahusuyo nishati.Akizungumza leo (Julai, 26, 2019) kabla ya tukio la kuweka jiwe la msingi katika mradi wa umeme Rufiji, Waziri wa Nishati wa Misri, Dk Mohamed Shaker amesema kuwa serikali hiyo ilikuwa imepanga kutoa nafasi 20 tu lakini kwa sasa imeongeza hadi kufikia 50.Vilevile, Waziri huyo ameongeza kuwa lengo la kutoa mafunzo hayo ni kuwaandaa Watanzania watakaokuwa na uwezo na ufanisi wa kusimamia miradi hiyo, sambamba na kuandaa wigo mpana wa kupata ajira katika mradi huo unaotarajiwa kuzalisha zaidi ya Megawati 2,000.Mradi wa Umeme wa Rufiji, ambao Rais Magufuli ameweka jiwe la msingi leo, unajengwa kwa ubia wa wakandarasi; Arab Contractors na Elsewedy zote za Misri.Hadi kukamilika mnamo 2022, mradi huo unatarajiwa kugharimu Sh trilioni 6.6 hadi kukamilika kwake.Viongozi mbalimbali wa serikali akiwemo Waziri Mkuu Kassim Majaliwa na wawakilishi wa taasisi za kimataifa, mabalozi na wananchi takribani 2000 wamehudhuria sherehe hizo.