 Rais John Magufuli leo amekwenda kuweka shada la maua kwenye eneo la mashujaa waliopigania ukombozi wa Namibia.Rais Magufuli amekwenda kwenye eneo hilo nje kidogo ya jiji la Windhoek akiwa amefuatana na mwenyeji wake Rais Hage Geingob.Taarifa ya Kurugenzi ya Mawasiliano ya Rais Ikulu imeeleza kuwa, kwenye eneo hilo wamezikwa mashujaa wa ukombozi wa Namibia wakiwemo waliopata mafunzo kwenye kambi ya Kongwa nchini Tanzania. Wengine walikuwa maafisa wa chama cha SWAPO ambao ofisi zao zilikuwa jijini Dar es Salaam na wengine ni viongozi wakuu walioendesha mapambano wakiwa nchini Namibia  imeeleza taarifa hiyo.Baada ya kutoka hapo Rais Magufuli ametembelea kiwanda cha nyama chenye uwezo wa kuchinja ng ombe 630 kwa siku.Kwa mujibu wa taarifa hiyo, Kaimu Mtendaji Mkuu wa kiwanda hicho, Jannie Breytenbach amesema, kiwanda hicho cha kampuni ya Meatco kimeajiri wafanyakazi 650 na kipo tayari kushirikiana na Tanzania kuanzisha viwanda vya nyama.Rais Magufuli ameikaribisha kampuni ya Meatco ije kuwekeza Tanzania.