 MKUU wa Mkoa wa Morogoro Dk Kebwe Stephen Kebwe amewatahadharisha Wakuu wa wilaya mkoani humo kuhakikisha vitambulisho vya wafanyabiashara wadogo vilivyotolewa na Rais John Magufuli vinawafi kia walengwa na si vinginevyo.Dk. Kebwe alitoa maagizo hayo wakati wa uzinduzi wa ugawaji wa vitambulisho 25,000 vya wafanya biashara wadogo uliofanyika juzi mjini Morogoro.   Vitambulisho hivi viwafikie walengwa kama serikali ilivyokusudia kazi ya kuwagawia hao wahusika mione kama kaa la moto kwani nyie ndio wasimamizi wakuu kwenye maeneo yenu, sitarajii liende kinyume na maagizo,alisema Dk Kebwe.Mkoa wa Morogoro una wilaya saba ambazo ni, Morogoro, Kilosa, Kilombero, Mvomero, Gairo, Ulanga na Malinyi. Hivyo aliwataka kugawa vitambulisho hivyo bila upendeleo na vitolewe kwa kufuata maelekezo yaliyobainishwa.Naye Mwenyekiti wa wafanyabiashara wadogo katika Halmashauri ya Manispaa ya Morogoro, Faustini Francis alisema, jambo hilo ni jema alilofanya Rais na wako tayari kuchangia pato la serikali kwa kutoa ushuru kulingana na maelekezo yaliyowekwa