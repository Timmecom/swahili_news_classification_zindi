 MSICHANA wa kazi za ndani mwenye umri wa miaka 15 (jina tunalo) na mtoto wake mchanga ambaye alikuwa akifungiwa kabatini tangu azaliwe Julai mwaka huu, wanaendelea kupatiwa matibabu katika hospitali ya Rufaa ya Mkoa wa Dodoma huku hali ya mtoto huyo ikielezwa kuwa bado si nzuri.Binti huyo ambaye amehamishiwa wodi ya watoto wenye utapiamlo, jana habari zake zilisambaa kwenye mitandao ya kijamii kuonesha ukatili aliokuwa akifanyiwa na mwajiri wake ambaye ni Mwalimu wa Shule ya Msingi Mlimwa C, aliyefahamika kwa jina la Anita Kimako.Kamanda wa Polisi mkoa wa Dodoma, Gilles Muroto alisema suala hilo linachunguzwa na mtuhumiwa alikamatwa ila ameachiwa kwa dhamana. Akizungumza akiwa wodini namba 14 ambapo amelazwa alisema, alianza kazi kwenye nyumba hiyo mwaka moja na nusu uliopita akitokea nyumbani kwao kijiji cha Kigwe Wilaya ya Bahi mkoani Dodoma.Alisema wazazi wake hawakumpeleka shule kutokana na hali ngumu ya maisha iliyokuwepo nyumbani kwao na hilo likamshawishi kwenda kufanya kazi za ndani ili apate chochote kwa ajili ya kusaidia familia yake. Alisema wakati akifanya kazi kwenye nyumba hiyo alitokea kijana akawa anamrubuni kufanya naye ngono na mwisho wa siku akapata ujauzito.Na kuukukataa.  Huwa nasikia ni mtoto wa Waziri sijajua kuwa ni mtoto wa Waziri kweli au ni jina  alisema binti huyo. Alisema mara baada ya kugundua kuwa ni mjamzito mwajiri wake alimwambia akae tu nyumbani hapo mpaka atakapojifungua.Alisema mambo yalianza kubadilika baada ya kujifungua kwani aliamriwa kufanya kazi zote za ndani mpaka amalize ndio amshike mtoto wake na kumnyonyesha mtoto.Ilikuwa marufuku kumnyonyesha kabla hajamaliza kazi. Kazi zilikuwa ni nyingi siku nzima unaweza usipate muda wa kumshika mtoto na mtoto tukimfungia kabatini, wakati wa usiku nikiwa nimamaliza kazi inaweza kuwa hata saa nane za usiku ndio napata muda wa kumshika mtoto na kumnyonyesha mpaka saa 10 alfajiri ninapokuwa naamka  alisema.Alisema mwajiri wake huyo ana kijana wa miaka 17 alipewa maagizo kuwa akichelewa kumaliza kazi awe anampiga na alikuwa akifanyiwa hivyo kila siku. Binti huyo anaeleza kuwa siku ambayo majirani waligundua kuwa anafanyiwa ukatili ni pale ambapo alitumwa kwenda kununua mkaa ndipo majirani wakaakanza kumuuliza kwa nini haongei na mtu ndipo aliposema kuwa alikuwa akipigwa na kweli alikuwa na majeraha mabichi ya fimbo maeneo mbalimbali ya mwili ikiwemo mikononi.Alisema majirani walitoa taarifa serikali za mitaa na hatimaye Polisi na hatua zikachukuliwa kwa binti huyo kupelekwa hospitali kutibu majeraha na kwamba kijana aliyempa mimba alimkana. Mbali na vipigo na ukatili huo, binti huyo anadai kuwa tangu aanze kufanya kazi hajalipwa mshahara waliokubaliana na mwajiri wake wa Sh 30,000.Alisema kwenye nyumba hiyo walikuwa wakiishi mama huyo na watoto wake wawili wenye umri wa miakaiak 17 na miaka minane na alikuwa ameshaachana na mumewe ila mwanaume huyo alikuwa akifika nyumbani hapo kwa ajili ya kuangalia watoto.Mganga Mfawidhi wa Hospitali ya Rufaa ya Mkoa wa Dodoma, Dk Ibenzi Ernest alisema, siku tatu zilizopita walimpokea binti huyo ambaye alikuwa ameshambuliwa na mwajiri wake na katika kumtibu walimpeleka wodi ya majeruhi lakini waligundua ni nyama tu ziliumia na hakupata mvunjiko wowote.Alisema wakati akiendelea kutibiwa aliletwa mtoto wa miezi mitano ambaye waligundua ana utapiamlo mkali kwani mtoto huyo licha ya kuwa na miezi mitano alikuwa akionekana kama ana mwezi moja.  Baada ya kuona binti anaendelea vizuri, mtoto alipelekwa wodi ya watoto wenye utapiamlo japo ana hali mbaya lakini tuna imani ataendelea vizuri  alisema Dk Ernest.Mwenyekiti wa Mtaa wa Makongoro Kata ya Kiwanja cha Ndege, Zena Chiuja, alisema Desemba 27, mwaka huu,binti huyo alipelekwa ofisini kwake na raia wema wa mtaa huo.  Alikuwa na hali mbaya ana majeraha mabichi ya kipigo mikononi alikuwa hata hawezi kutembea vizuri, hata kusimama , nikaingia ndani nikachukua hela zangu za dagaa nikakodi teksi hadi polisi tukapewa PF 3 baadaye binti akaletwa hopitali ambapo alilazwa  alisema Chiuja.Alisema tukio hilo ni la pili, kuhusiana na mama huyo kunyanyasa wasichana wa kazi kwani kuna wakati alikuja kushtakiwa serikali za mitaa kwa kunyanyasa binti wa kazi.Mkazi wa Area C ambaye ni jirani na mtuhumiwa, Mgalula Saidi alisema siku ya tukio binti huyo alikuwa amekwenda kununua mkaa na mkononi alikuwa na Sh.10,000 na mfuko lakini alipofika kwenye mkaa alikuwa akishindwa kunyoosha mkono wala kuinama.Alisema alipohojiwa ndipo alisema kuwa alikuwa akipata kipigo kutoka kwa mwajiri wake ndipo wakazi wa eneo hilo wakalivalia njuga suala hilo na hatimaye kuripotiwa kwa tukio hilo kituo cha polisi.Mbunge wa viti maalum, Fatma Tawfique ambaye pia ni Mkurugenzi wa shirika binafsi la kupinga unyanyasaji wa kinamama na watoto la Woman Wake Up (Wowap) alifika hospitalini hapo kumjulia hali binti huyo na mtoto wake, alisema hilo ni miongoni mwa matukio ya kusikitisha. Alisema kitendo cha kumzuia mzazi asimnyonyeshe mtoto wake ni ukatili wa hali ya juu na unaopaswa kulaaniwa.Alisema wanawake wanatakiwa kuwajali wasichana wa kazi kama watoto wao na waishi nao vizuri kwani wanawasaidia kulea familia. Pia alisema ni makosa kuajiri mtoto akiwa na umri mdogo hiyo ni ajira ya watoto.  kama unataka msichana wa kazi za ndani chukua mkubwa mwenye uwezo wa kujitetea  alisema.