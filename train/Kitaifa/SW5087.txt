 NAIBU Katibu Mkuu Ofisi ya Rais, Tawala za Mikoa na Serikali za Mitaa (Tamisemi- Afya), Dk Dorothy Gwajima amesema watendaji wa afya watakaoshindwa kuwajibika katika nafasi zao na kuleta mabadiliko kwenye utoaji wa huduma za afya katika maeneo yao, watavuliwa madaraka na kurejeshwa kwenye taaluma zao.Amesema hayo baada ya kutembelea Kituo cha Afya cha Makole jijini Dodoma jana.Alisema baadhi ya waliopewa madaraka ya kuongozi maeneo hayo wamekuwa na uwajibikaji mdogo. Kama mtu umepewa madaraka ya kusimamia hospitali, kituo cha afya au zahanati, fanya kazi kwa weledi na toa huduma bora kwa wananchi. Serikali haitamfumbia macho na tutamvua madaraka kiongozi yeyote wa hospitali atakayeshindwa kutekeleza wajibu wake na kutaka kutukwamisha. Kama umeshindwa ya kiuongozi basi urudi kutekeleza uliyosomea. Dk Gwajima alitolea mfano mabadiliko makubwa yaliyofanywa katika mikoa ya Morogoro na Ruvuma kwa watendaji kuvuliwa madaraka kutokana na utendaji wao mbovu.Alisema utendaji usio na tija katika utoaji huduma za afya taasisi za umma umekuwa ukiwakimbiza wananchi kufuata huduma huko. Wale wenye fedha wanaruka taasisi za umma kwenda kupata huduma ya afya kutokana na baadhi ya watu kushindwa kuwajibika, lakini je wananchi wa hali ya chini? Hili linawafanya washindwe kuja kupata huduma za afya katika vituo vya afya,  amesema Naibu Katibu Mkuu.Alisema takwimu zinaonesha nusu ya fedha ambazo Mfumo wa Taifa wa Bima ya Afya (NHIF) inalipa kwa hospitali, zinaenda hospitali binafsi kutokana na wananchi wengi kukimbilia huduma huko kuliko kwenye taasisi za umma.