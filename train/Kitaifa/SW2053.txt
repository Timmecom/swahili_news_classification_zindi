 WATU wa kada mbali mbali wameunga mkono hatua ya Rais John Magufuli ya kuwaalika watu wa kada mbalimbali kukaa nao pamoja ili kujua changamoto zinazowakabili na kuzitatua kwa pamoja.Walisema ili nchi iweze kusonga mbele, inahitajika michango ya pamoja kutoka sekta mbalimbali ya nchi, kitu ambacho Rais Magufuli amekuwa akifanya.Wakasema ni kutoakana na kukaa na watu wa kada mbalimbali, imemuwezesha kufanya mabadiliko katika nafasi mbali mbali huku wakihimiza watumishi na watendaji kumuelewa kwamba anachohitaji ni uwajibikaji na si kingine.Wakizungumzia mkutano wa juzi kati ya Rais Magufuli na wafanyabiashara kutoka wilaya zote nchini, walisema umedhihirisha dhamira nzuri na diplomasia katika kutafuta suluhu ya matatizo yanayoathiri ufanisi wa sekta binafsi.Akizungumza na gazeti hili jana, Mshauri binafsi wa masuala ya uchumi, Profesa Kitojo Wetengere alisema uwajibikaji ni suala muhimu kwa kila Mtanzania na kwa sekta zote hivyo wateule wa rais wanapaswa kufahamu hilo. Kuna pengo kubwa kati ya kile ambacho Magufuli anataka na kinachotendeka na ndiyo maana mheshimwa anaendelea kubadilisha viongozi,  alisema Profesa Wetengere akiunga mkono mabadiliko aliyofanya rais jana katika Wizara ya Viwanda na Biashara pamoja na Mamlaka ya Mapato (TRA).Rais Magufuli amemteua Innocent Bashungwa kuwa Waziri wa Viwanda na Biashara kuchukua nafasi ya Joseph Kakunda ambaye uteuzi wake umetenguliwa.Aidha, amemteua Edwin Mhede kuwa Kamishna Mkuu wa TRA akichukua nafasi ya Charles Kichere ambaye uteuzi wake pia umetenguliwa jana.Profesa Wetengere alisisitiza,  inakuwaje rais aitishe mkutano wakati wizara na TRA ipo . Watu wapimwe kulingana na utendaji na uwajibikaji na si karatasi (vyeti).Wapimwe kwa ubunifu wao na mabadiliko.  Alisema mambo yaliyoibuliwa ni mengi na yaliwezekana kutatuliwa.  Jambo la kujiuliza ni kwa nini yameendelea kuwapo kwa muda wote bila kutatuliwa?..Kulikuwa na hujuma nyingi   ndiyo maana rais ameona mabadiliko yawepo.Kiukweli lazima mabadliko makubwa yaendelee kufanyika serikalini.  Akizungumzia mkutano huo wa juzi Ikulu Dar es Salaam, Profesa Wetengere ambaye ni mshauri wa uchumi akibobea zaidi katika eneo la diplomasia, alisema ulikuwa wa kidiplomasia ambao umedhihirisha kwamba mambo yaliyokuwa yakisemwa kuhusu sekta ya biashara na viwanda yalikuwa sahihi.Akishauri kuhusu mfumo wa kodi, alisema upo umuhimu wa kujifunza kutoka nchi nyingine wanavyofanya kuhakikisha kunakuwa na mfumo wa kitaalamu na unaotenda haki.Vile vile alisema sheria za kodi zinapaswa kubadilika kulingana na mazingira zisaidie badala ya kugeuka kikwazo.  Unapoweka kodi kubwa lazima rushwa itaingia,  alisema.Mshauri huyo wa uchumi alisisitiza umuhimu wa kupanua wigo wa kodi. Alisema wasomi na wataalamu wanapaswa kukaa na kuibua maeneo hayo badala ya wataalamu kuendelea kujielekeza kwa watu wachache na kuwabebesha mzigo wa kodi na kuleta manung uniko.Mdau mwingine upande wa viwanda, Akida Mnyenyelwa alisema mkutano huo ulikuja wakati muafaka na umewasuuza nyoyo.Mnyenyelwa ambaye anatoka Shirikisho la Wenye Viwanda Tanzania (CTI), alisema waziri aliyeteuliwa, Bashungwa waliwahi kufanya naye kazi kwa karibu ni mtu anayefahamu sekta ya biashara na changamoto zake.Hata hivyo, alisisitiza kuwa maoni hayo ni yake kwa kuwa msemaji wa CTI ni mwenyekiti.  Binafsi, naona uteuzi umekuja mahali ambako ni muafaka anafahamu sekta ya biashara na changamoto zote,  alisema Mnyenyelwa na kuunga mkono hatua za rais kufanya mabadiliko akisisitiza kuwa ndiye anayefahamu upungufu uliopo katika eneo lolote.Alisisitiza,  Rais anajua mapungufu yako wapi ndiyo maana anataka kurekebisha kasi ya utendaji. Kiundani hatuwezi kujua mambo yanayoendela; kama kuna kasoro, hata akiteua mara kwa mara ni sawa.  Alisema wafanyabiashara na wenye viwanda wanachotaka ni kuona urasimu na uonevu unakwisha. Kunapokuwa na ukandamizaji, biashara haziendi hiyo haikai vizuri. Kwa hiyo kama rais anaona mapungufu sisi kama wadau tunalipokea,  alisema Mnyenyelwa.Wakizungumzia mabadiliko aliyofanya Rais Magufuli katika TRA na Wizara ya Viwanda na Biashara, baadhi ya wafanyabiashara na wajasiriamali waliozungumza na gazeti hili walishauri viongozi wa juu kuratibu utendaji wa walio chini yao kwa kuwa ndiyo wanaowaangusha. Mimi sasa hivi ni mjasiriamali lakini nilikuwa na maduka ikabidi niyafunge kwa kushindwa kuyamudu kutokana na kodi kubwa  vijana ndiyo wenye kusumbua hawafuati maelekezo ya wakubwa. Na sisi wajasiriamali tunatamani tuwe na mkutano na rais,  alisema Shenaz Issa mkazi wa Morogoro.Mhadhiri wa Chuo Kikuu cha Dar es Salaam, Dk Benson Bana alisema katika Serikali ya Awamu ya Tano viongozi hawapaswi kubweteka kwa kuwa watakapokwenda kinyume cha matarajio ya rais lazima hatawavumilia.Kwa upande wake, Mtaalamu wa Sayansi ya Siasa kutoka Chuo Kikuu cha Dar es Salaam, Dk Lenny Kasoga alisema uamuzi wa rais unatuma ujumbe kwa walio madarakani kufanya kazi kwa ufanisi.Alisema tangu Rais Magufuli aingie madarakani aliahidi kuwa hatasita kuwatumbua wasio fanya kazi kwa tija. Saa 24 baada ya rais kufanya mkutano na wafanyabiashara Ikulu Dar es Salaam, jana alifanya mabadiliko TRA na Wizara ya Viwanda na Biashara kwa kutengua uteuzi wa vigogo wake na kuteua wengine wa kushika nyadhifa husika.Aliyekuwa Naibu Waziri wa Kilimo, Bashungwa ameteuliwa kuwa Waziri wa Viwanda na Biashara, wakati aliyekuwa Naibu Katibu Mkuu wa Wizara ya Viwanda na Biashara, Mhede amekuwa Kamishna Mkuu wa TRA kuchukua nafasi ya Kichere aliyeteuliwa kuwa Katibu Tawala wa Mkoa wa Njombe