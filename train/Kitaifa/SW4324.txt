 Tasnia ya habari imeaswa kuendana na mabadiliko ya teknolojia na kuyatumia kuleta mabadiliko ya kimaendeleo kwenye jamii.Mkurugenzi wa Habari na Mawasiliano wa Umoja wa Afrika Leslie Richer ametoa mwito huo leo alipozungumza kwenye mkutano wa wanawake kwenye sekta ya habari jijini Nairobi, Kenya.Richer amesema, sekta ya habari ina nguvu kubwa ya kufanya mabadiliko hivyo mabadiliko ya kiteknojia yasiwe kikwazo cha tasnia kutofanya kazi kwa ufanisi. Kalamu inabaki kuwa na nguvu kuliko upanga, na  keyboard  kwa sasa ndio kalamu ambayo waandishi inabidi waitumie kubadilisha historia ya Afrika na mitazamo ya watu kutoka nje ya nchi wanavyoitazama,  amesema.Mkutano huu umewaleta pamoja waandishi wa habari wanawake, wahariri, na wadau mbalimbali wa sekta ya habari kutoka nchi zaidi ya 15 barani Afrika.Huu ni mkutano wa tatu na hufanyika kila mwaka, kaulimbiu ya mwaka huu ikiwa ni  showcase  ikiwa na lengo la kusaidia wanawake wanahabari jinsi ya kujiongezea thamani kwenye kazi zao na kupambana na changamoto wanazokutana nazo.