 UBALOZI wa China nchini umetoa msaada wa vyerehani 330 kwa vikundi vya wanawake katika mikoa sita, na vifaa 380 vya watu wenye ulemavu vyote vikiwa na thamani ya Dola za Marekani 51,617 (takribani Sh milioni 121.3).Akizungumza wakati wa kukabidhi vifaa hivyo, Balozi wa China nchini, Wang Ke alisema misaada hiyo ambayo inatolewa chini ya Programu ya RAFIKI imelenga kuwainua wanawake na kuwasaidia kukabiliana na changamoto za watu wenye ulemavu.Kwa mwaka huu kupitia programu ya Rafiki, China imetoa vyerehani 330 ambapo kati ya hivyo, 180 vinitumia umeme vikiwa na thamani ya yuan 800 kila kimoja na vyerehani 150 ni vya kawaida ambapo kila kimoja thamani yake ni yuan 700. Mikoa itakayonufaika na msaada huo ni vikundi vya wanawake kutoka mikoa ya Kilimanjaro, Dar es Salaam, Dodoma, Simiyu na Tabora.Vifaa vya watu wenye ulemavu vina thamani ya Dola za Marekani 15,000.  Kuna usemi usemao ukimuelimisha mwanaume utakuwa umemwelimisha mtu mmoja lakini ukimuinua mwanamke utakuwa umeisaidia familia nzima. Sisi tumeona tuwasaidie wanawake wa mikoa sita vyerehani, tunajua kwa kufanya hivyo wataweza kuinuka kiuchumi, kuhudumia familia zao na kulipa ada za watoto.Balozi Ke alisema katika kuendeleza ushirikiano huo, China inashirikiana na Serikali ya Tanzania katika kuboresha Chuo cha Usafirishaji (NIT) ili kuwa Chuo Kikuu cha Usafirishaji na pia kuboresha Taasisi ya Moyo ya Jakaya Kikwete. Naye Waziri wa Nchi, Ofisi ya Waziri Mkuu, Sera, Bunge, Kazi, Vijana, Ajira na Wenye Ulemavu, Jenista Mhagama aliishukuru Serikali ya China na aliwataka wanufaika wa msaada huo kuutumia ipasavyo.