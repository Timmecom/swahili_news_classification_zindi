 MAKAMU Mkuu wa Chuo Kikuu Huria Tanzania (OUT), Profesa Elifas Bisanda alisema ili nchi iendelee ni lazima iwe na wasomi wengi wa vyuo vikuu, ambao watabuni miradi mbalimbali kwa ajili ya kuwaajiri watu wengine.Profesa Bisanda amesema hayo kwenye Mkutano wa 28 wa Wanazuoni wa Chuo Kikuu Huria Tanzania, ambao hufanyika kila mwaka, siku chache kabla ya mahafali ya chuo hicho.Amesema nchini Tanzania asilimia nne tu ya wasomi, ndio wanaoingia vyuo vikuu ambayo ni ndogo, haiwezi kukidhi mahitaji ya serikali. Tanzania ni asilimia nne tu ya wahitimu wa vyuo vikuu inasikitisha hatutaweza kufikia huko kwani haitoshi hata kukidhi mahitaji ya serikali,  amesema Profesa Bisanda.Kwa mujibu wa Profesa Bisanda, endapo Tanzania ikishindwa kupata asilimia 20 ya wahitimu, itakuwa tegemezi kwa kuwa inategemea nchi za wengine.Alitoa mfano wa Uturuki kuwa ilikuwa ya kawaida, lakini hivi sasa ni tishio katika uchumi, kwani hata reli ya kasi inayojengwa nchini, inajengwa na wao. Asilimia 95 ya watoto wanaoanza shule nchini Uturuki wanamaliza chuo kikuu na asilimia 93 ya watoto wanaoanza Korea Kusini nao wanamaliza chuo kikuu tofauti na hapa nchini,  alisema.Akizungumzia mada kuhusu nafasi ya elimu huria na masafa katika kuelekea uchumi wa viwanda, iliyozungumzwa katika mkutano huo, alisema ili nchi iendelee ni lazima wawepo wasomi wengi ambao watabuni miradi mikubwa ikiwemo ya mashamba, ujenzi na mingineyo ambayo itawawezesha kuwaajiri wengine.Awali, alisema kwa mara ya kwanza chuo hicho, kinajivunia kutoa wahitimu wa shahada ya uzamivu 37 ikiwa ni ongezeko la wahitimu wa shahada za juu chuoni hapo.Alisema kwenye mahafali hiyo inayotarajiwa kufanyika kesho, wahitimu hao 37 wa shahada ya uzamivu ni miongoni mwa 3,055 watakaohitimu. Katika mahafali hii tunajivunia shahada 37 za uzamivu likiwa ni ongezeko la wahitimu wa shahada za juu. Katika mahafali hii wanahitimu wanafunzi wa uzamili, shahada, stashahada na astashahada,  alisema.Kwa upande wake, aliyewahi kuwa waziri katika Serikali ya Awamu ya Nne ambaye ni Mbunge wa Mwanga, Profesa Jumanne Maghembe amesema kwa mujibu wa takwimu za Shirika la Elimu, Sayansi na Utamaduni la Umoja wa Mataifa (UNESCO), asilimia 96 ya watoto nchini hawapo vyuo vikuu, hivyo OUT inapaswa kuhakikisha inabuni mbinu ili iwapate na kuwapa elimu. Inabidi tufikiri kama nchi tunafanyaje ili kuweza kutatua changamoto hiyo,  amesema Profesa Maghembe.Kwa mujibu wa Profesa Maghembe, OUT ipo kwenye nafasi ya kutoa elimu bora kwa wananchi kwa kuwa wanafunzi wa chuo hicho wamekuwa wana mchango mkubwa kwa serikali.