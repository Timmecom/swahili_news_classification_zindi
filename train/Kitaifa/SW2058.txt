 KAULI ya Mkuu wa Wilaya ya Muheza, Mwanaasha Tumbo kuwa Idara ya Ardhi katika Halmashauri ya Wilaya hiyo haina mtendaji wa sekta ya ardhi anayeweza kuvaa viatu vya ukuu wa idara iwapo anayeshikilia nafasi hiyo, Salehe Kang e ataondolewa, imemwokoa mkuu huyo wa idara kutumbuliwa.Kauli hiyo ilikuja baada ya Naibu Waziri wa Ardhi, Nyumba na Maendeleo ya Makazi, Dk Angelina Mabula kueleza kuwa Mkuu wa Idara ya Ardhi katika halmashauri hiyo hafai kuwa mkuu wa idara ya ardhi kutokana na kushindwa kusimamia vyema ukusanyaji mapato yatokanayo na kodi ya ardhi.Mwenyekiti wa Halmashauri ya Wilaya ya Muheza, Bakari Mhando alimwomba Anjelina kutomwondoa katika nafasi hiyo Kang e, akidai upungufu aliouonesha atahakikisha unarekebishwa kwa mwezi mmoja.Akiwa katika ziara ya kustukiza katika Halmashauri ya Wilaya ya Muheza mkoani Tanga juzi, Dk Angelina Mabula alionesha kuchukizwa na mkuu huyo wa idara ya ardhi kushindwa kusimamia ukusanyaji kodi ya ardhi ikiwemo kutoa hati za madai kwa wadaiwa wa kodi ya ardhi wilayani humo.Kang e amebakiza mwaka mmoja kustaafu kazi. Halmashauri hiyo imeingiza viwanja 3,000 katika mfumo wa ukusanyaji kodi ya ardhi kwa njia ya kielektroniki na mashamba 1,009, lakini imetoa hati moja ya madai kwa wadaiwa wa kodi ya ardhi.Angelina alisema alichotegemea baada ya kuingizwa viwanja na mashamba kwenye mfumo huo wa ulipaji kodi kielektroniki, mkuu wa idara ya ardhi angehakikisha wadaiwa wote sugu wanafuatiliwa ili walipe kodi, lakini kinyume chake kazi hiyo haijafanyika na ni mdaiwa mmoja tu aliyepelekewa hati ya madai.Alisema msisitizo wa Serikali ni kukusanya mapato yakiwemo ya kodi ya ardhi ili kusaidia shughuli za maendeleo ambazo haziwezi kupatikana iwapo serikali haitakuwa na makusanyo mazuri ya kodi. Haya yanayofanyika ununuzi wa ndege na ujenzi wa SGR (Reli ya Kisasa) bila ya kukusanya kodi hayawezi kufanyika na Rais John Magufuli anasisitiza ukusanyaji kodi, watu hawako makini,  alisema.Alimpa mwezi mmoja kuhakikisha wadaiwa wa kodi ya ardhi wanapelekewa hati za madai na watakaokaidi wafikishwe katika mabaraza ya ardhi na Ofisi ya Kamishna Msaidizi wa Ardhi Kanda ya Kaskazini ifuatilie utekelezaji wa agizo hilo.