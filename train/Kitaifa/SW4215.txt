 MFUMO wa kesi za jinai nchini Kenya umetajwa kuwa ni wa kibaguzi na unaogandamiza watoto, linapokuja suala la mapenzi ya watoto. Imeelezwa kuwa mfumo wa kesi za jinai unapaswa kutowaingiza watoto katika kesi za jinai kwa sababu hawajui mambo wanayofanya.Hayo yalisemwa na Jaji Mkuu wa Kenya, David Maraga wakati akifungua semina ya siku mbili ya kujifunza kesi za jinai. Alisema muswada wa kufanya mapenzi ya watoto kama ni kosa la jinai ulifikishwa bungeni na unatarajiwa kujadiliwa. Maraga alieleza kutoridhishwa kwake na hatua hiyo akisema ni kutaka kujaza watoto katika magereza kwa makosa ambayo yalifanywa katika majaribio katika kipindi cha kubalehe. Huku ni kujaza watoto katika magereza yetu kwa suala ambalo ni la kawaida ambalo watoto walishiriki mapenzi na watoto wenzao wakati wa majaribio ya kipindi cha kubalehe kwao,  alisema Jaji Maraga.Maraga alieleza namna Muungano wa Wanawake Wanasheria (FIDA), ulivyowasilisha baadhi ya vipengele katika muswada huo na kubainisha mapungufu makubwa katika muswada husika. Jaji Maraga alisifu idara ya mahakama kuwa inafanya kazi kwa wakati.  Kwa bahati nzuri mahakama yetu imejibu kwa haraka sana mfano Mahakama ya Rufaa ilitoa maelekezo kuwa haiwezekani mapenzi ya watoto yakawa kosa la jinai,  alisema Maraga.