 Baraza la Sanaa Taifa BASATA limekanusha kuwaruhusu wanamuziki Naseeb Abdul maarufu kama Diamond Platnumz na Rayvanny kufanya show katika Tamasha la Wasafi Festival Kenya.Taarifa hiyo imetolewa na Kaimu Katibu Mtendaji BASATA Onesmo Kayanda alipozungumza na chombo kimoja cha habari nchini asubuhi ya leo, Jumamosi na kusema kuwa sababu kubwa ni utovu wa nidhamu na maadili.Hii ni saa kadhaa tu baada ya jana, Diamond kuzungumza na waandishi wa habari nchini Kenya alikukokuwa anatakiwa kufanya show leo, na kuwaambiwa kuwa anawashukuru BASATA kwa kumruhusu kufanya tamasha hilo nchini humo.Jana hiyo hiyo, Diamond kupitia ukurasa wake wa Instagram akiwa na Rayvanny waliomba radhi kwa Jamhuri ya Muungano wa Tanzania, Wizara ya Habari Sanaa na Michezo, Basata na kila aliyekwazika na kitendo chao cha kukiuka maagizo ya BASATA Wasanii hao waliimba wimbo wao wa  Mwanza  katika tamasha lao la Wasafi Desemba 12, mwaka huu ikiwa Basata tayari walishaufungia wimbo huo na kuwataka kutoendelea kuuimba kwenye matamasha yao.Kutokana na kitendo hicho siku chache zilizopita, Basata ilitangaza kuwafungia wasanii hao kwa muda usiofahamika kufanya onyesho lolote ndani na nje ya Tanzania.