 ONGEZEKO la watu duniani ikiwamo Tanzania linakwenda sambamba na uwapo wa changamoto kubwa ya makazi hususani maeneo ya mjini. Ni rahisi kukutana na mtu akipata chakula kizuri kwa mama lishe, lakini usiku akajilaza katika maeneo ya ajabu.Sababu kubwa ya hali hiyo ni kukosekana kwa uwezo wa kujenga nyumba bora kwa ajili ya makazi yao binafsi pamoja na familia zao wafurahie maisha. Kwenye vijiji watu hawana nyumba bali vibanda ambavyo kwa macho ya kawaida, utagundua kuwa hali hiyo inatokana na umasikini .Kuwapo kwa bahati nasibu inayosaidia kupatikana kwa nyumba kwa Watanzania kwa Sh 1,000 ni habari njema kuhusu utatuzi wa changamoto hizo za watu kukosa uwezo wa kumiliki nyumba bora, Bahati nasibu hiyo inayoendeshwa ya Biko kwa kushirikiana na Shirika la Nyumba la Taifa (NHC). Hivi karibuni, mkazi wa Mbezi Luis, Dar es Salaam, Prisca Msuya ameibuka mshindi na kukabidhiwa nyumba mpya iliyopo Kigamboni.Mkurugenzi Mkuu wa Biko, Charles Mgeta, anasema wameamua kuanzisha utoaji wa nyumba kuondoa kero ya uhaba wa nyumba kwa Watanzania wote watakaoamua kucheza Biko. Wakati tunaanzisha mchezo huu mwaka jana mwezi wa nne (Aprili), tulizama katika kipengele cha fedha tu, ili kila mtu akafanye kulingana na matakwa yake binafsi, huku tukijivunia kuwa bahati nasibu inayoendesha mambo yake kwa uwazi ikiwamo suala la kukabidhi zawadi zetu kwa washindi.  Miongoni mwa walioshinda bahati nasibu yetu, wengi wao wamekimbilia katika ujenzi wa nyumba bora, akiwamo Ally Mkweti, mkazi wa Mbagala jambo lililotupa picha ya jinsi gani watu wanavyohitaji nyumba. Ndio maana tukaona tuingie kwenye kipengele cha kushinda nyumba ili kuwasaidia watu wazipate kwa urahisi, alisema.Mgeta anasema badala ya mshindi kupewa fedha ajenge mwenyewe akikutana na changamoto lukuki kutoka kwa ndugu na jamaa zake, lakini Biko inampa nyumba yake siku mbili baada ya kuibuka kidedea katika droo zao kubwa zinazofanyika kila Jumatano na Jumapili. Bahati nasibu hiyo inachezwa kwa kutumia simu za mikononi. Mbali na utoaji wa nyumba katika droo kubwa, zipo pia zawadi za fedha za papo kwa hapo. Washindi wetu ni watu wanaoishi na jamii huko mtaani, wanaonekana, hivyo ninaposema wamefanikiwa kiuchumi hatudanganyi.   Tunaposema nyumba ni nyumba kweli, ndiyo maana tumeingia kwenye makubaliano na watu wa NHC kwamba mahala popote mshindi wetu atakapopatikana, atapata nyumba yake kwa sababu NHC wana miradi ya nyumba sehemu mbalimbali za nchi yetu,  anasema.Mshindi huyo wa nyumba, Prisca , ambaye anamiliki duka, anawashukuru Biko kwa kumkabidhi nyumba hiyo ya kisasa iliyopo kwenye mradi wa Kigamboni . Anasema hakutegemea kushinda licha ya kukiri kwamba alikuwa mchezaji mzuri wa bahati nasibu tangu ilipoanzishwa mwaka jana.   Nawaasa Watanzania wenzangu kuwa Biko ni bahati nasibu ya ukweli na uhakika, zaidi washindi tunakabidhiwa haki zetu benki moja kwa moja jambo linaloonesha uhalali mkubwa wa uendeshaji wa mchezo huu,  anasema Prisca.Prisca anasema katika uchezaji wa Biko, hakupata changamoto yoyote kutoka kwa mumewe, zaidi alimruhusu acheze wote wakiamini atashinda, hivyo ushindi huo ni wao wote. Anasema atapanga na mumewe waone namna bora ya kufanya. Anasema licha ya kuzoea kuishi Mbezi Luis, pia duka lao huwaingizia kipato kilichowafanya wajimudu.Anasisitiza kuwa taratibu za maisha yao mapya zitakwenda baada ya mipango ya familia yao kwa ujumla. Ofisa Mauzo Mwandamizi wa NHC, Daniel Kure anasema miradi ya nyumba ipo katika mikoa yote nchini. Hivyo washindi wa nyumba watakabidhiwa nyumba zao kulingana na maeneo wanayotokea bila kuwa na hofu yoyote.Balozi wa Biko, Mujuni Sylvester  Mpoki  anasema nyumba zinazotolewa chini ya bahati nasibu hiyo hazijengwi sehemu zisizo na ramani.  Naomba Watanzania wacheze biko kwa wingi ili watu washinde nyumba kwa sababu siku zote mtu mwenye nyumba anaheshimika mara 100 kuliko anayemiliki gari  ,  anasema Mpoki. Mpoki anasisitiza kuwa mchezo huo umeamua kusambaza nyumba kwa washindi nchini kuondoa changamoto ya ukosefu wa nyumba bora.