 UBALOZI wa Tanzania nchini Ujerumani umesikitishwa na kitendo cha Mbunge wa Singida Mashariki, Tundu Lissu kutoa tuhuma nzito dhidi ya Rais John Magufuli na serikali kuhusu ufi nyu wa demokrasia nchini.Kwa mujibu wa ubalozi huo, kitendo anachoendelea kukifanya mbunge huyo cha ziara za vyombo vya habari katika nchi mbalimbali duniani, kinaonesha ameshapona na anahitaji kurejea nchini Tanzania, kuendelea na majukumu yake kama mbunge.Katika taarifa yake aliyotoa kwa vyombo vya habari, Balozi wa Tanzania nchini Ujerumani, Dk Abdallah Posi , amesema ubalozi huo umesikitishwa na tuhuma alizotoa mbunge huyo dhidi ya serikali ya Tanzania katika mahojiano yake na Kituo cha Televisheni cha DW.Amesema tuhuma nyingi anazotoa Lissu ikiwemo kushambuliwa kwake na ukosefu wa demokrasia hazina ukweli, zaidi ya kumchafua Rais Dk Magufuli na serikali ya Tanzania. Inasikitisha Mbunge huyu ambaye bado anaendelea na matibabu anaanzisha ziara katika nchi mbalimbalina kutunga tuhuma nzito dhidi ya nchi yetu,  alisema Dk Posi.Amesema watanzania pamoja na wapiga kura wa jimbo lake, walitarajia mbunge huyo kama ameshapona na ana uwezo wa kusafiri sehemu mbalimbali duniani, kama anavyofanya sasa, angerejea nyumbani Singida na kuendelea na majukumu yake ya kuwatumikia wananchi wake.Balozi huyo alieleza kuwa inaeleweka kuwa shambulio la risasi dhidi ya Mbunge huyo lililotokea Dodoma Septemba 17, mwaka juzi, lilikuwa la kutisha, kwa kuwa ni moja ya matukio machache kutokea nchini, ingawa yanaweza kutokea pia katika nchi nyingine. Ilikuwa ni siku moja pia ambayo jijini Dar es Salaam alishambuliwa ofisa wa juu wa jeshi aliyestaafu na watu wasiojulikana na kumjeruhi vibaya na risasi. Rais alitoa taarifa ya kukemea matukio yote mawili na kuagiza uchunguzi wa kina ufanyike,  amesema.Amesema Dk Magufuli alimuagiza Makamu wa Rais na viongozi wengine waandamizi wa serikali, kumjulia hali Lissu alipokuwa hospitali Dodoma, Nairobi nchini Kenya na Brussels, Ubelgiji akipatiwa matibabu. Inasikitisha kuona mbunge huyu anageuza hatua hizi zenye nia njema za Rais na kumtuhumu mambo mazito yasiyo na ukweli. Kwa sasa nchini Tanzania anasubiriwa mbunge huyu na dereva wake watoe maelezo ili uchunguzi uendelee,  amesema.Hata hivyo, alieleza kuwa baada ya tukio tu, uchunguzi ulianza, lakini ni lazima mbunge huyo atoe maelezo yake, kwa kuwa ni muhimu katika kesi hiyo. Mpaka sasa vyombo vya dola havijaupata upande wa mbunge huyo kuhusu kile kilichotokea,  amesema.Akielezea madai ya ukosefu wa demokrasia nchini, hasa baada ya Kiongozi wa Kambi ya Upinzani, Freeman Mbowe kuwekwa mahabusu, alisema suala hilo liko kisheria.Posi alisema kiongozi huyo alipatiwa dhamana, lakini alirejeshwa mahabusu baada ya kuvunja masharti ya dhamana, baada ya kutotokea mahakamani bila sababu za msingi.