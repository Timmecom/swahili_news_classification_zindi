 WATU wanne wamekufa na 10 kujeruhiwa baada ya basi dogo aina ya Toyota Hiace kugonga trela la lori la Kampuni ya Saruji ya Dangote katika eneo la Mto Mkavu, Kata ya Mbanja, Manispaa ya Lindi mkoani hapa.Ajali hiyo ilitokea juzi saa moja na nusu usiku wakati lori hilo la Kampuni ya Dangote lilipokuwa limeegeshwa pembezoni mwa barabara.Kamanda wa Polisi wa Mkoa wa Lindi, Pudenciana Protas alitoa taarifa za ajali hiyo jana alipozungumza na waandishi wa habari.Kamanda Protas alisema miili ya marehemu na majeruhi waliojeruhiwa katika ajali hiyo walipelekwa katika hospitali ya Rufaa ya Sokoine, mjini hapa. Kwa mujibu wa kamanda huyo, chanzo cha ajali hiyo ni mwendo wa kasi kwa hiace.Kamanda huyo alisema dereva wa hiace alikimbia baada ya kutokea kwa ajali hiyo na jeshi la polisi linaendelea kumtafuta.Kaimu Mganga Mfawidhi wa Hosipital ya Rufaa ya Sokoine, Dk Jumanne Shija alithibitisha kupokea miili ya watu hao wanne waliopoteza masiha na majeruhi 10 wanaoendelea kupatiwa matibabu.Alisema dereva wa lori, Yusufu Said ambaye alijeruhiwa kichwani na mwenzake walikimbizwa katika Hospitali ya Taifa ya Muhimbili (MNH) kwa matibabu.