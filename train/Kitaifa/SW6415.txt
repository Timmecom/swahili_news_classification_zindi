 WAZIRI wa Elimu, Sayansi na Teknolojia, Profesa Joyce Ndalichako amemwagiza Katibu Mkuu wa Wizara hiyo, Dk Leonard Akwilapo kuwasimamisha kazi watumishi sita wa Chuo cha Ualimu Patandi.Waziri Ndalichako aliamua hivyo baada ya kubaini kudanganywa katika taarifa za ununuzi wa saruji, mchanga na kokoto wakati alipokwenda kwa mara ya pili kukagua ujenzi wa shule hiyo kwa ajili ya wanafunzi kuanza masomo yao Februari 7, mwaka huu.Waliosimamishwa kazi ni Israel Mayage kutoka Chuo cha Kikuu cha Sayansi na Teknolojia Mbeya ambaye alikuwa msimamizi wa mradi wa shule hiyo, Mhasibu Rose Kijaka na Mwenyekiti wa Kamati ya Mapokezi, Peter Mosha.Wengine ni Makamu Mkuu wa Chuo cha Patandi, Isaac Myovela, Ofisa Manunuzi na Ugavi , Charles Njarabi na Henry Malei ambaye amehamishiwa Chuo cha Ualimu Monduli. Pia ameagiza Mkuu wa Chuo cha Ualimu Patandi, Jenesi Mmbaje abadilishiwe majukumu yake ya ukuu wa chuo kwa sababu za kiafya. Nawasimamisha kazi ili kupisha uchunguzi na baada ya uchunguzi huu kukamilika hatua stahiki zitachukuliwa maana taarifa niliyonayo mimi inasema vingine na nyie mnadai,  amesema Ndalichako.Amesema awali alifanya ziara Januari 2, mwaka huu, kwa ajili ya kujionea hali halisi ya ujenzi wa shule hiyo na kubaini ucheleweshwaji wa kukamilishwa kwa ujenzi wa shule hiyo ambayo ilipaswa kuchukua wanafunzi mwaka huu wa kidato cha kwanza.Amesema shule hiyo ya wanafunzi wenye ulemavu inagharimu Sh bilioni 2.5 na hadi sasa zimetolewa Sh bilioni moja kwa ajili ya ujenzi.Aliagiza ndani ya mwezi mmoja shule hiyo iwe imekamilika ili wanafunzi waweze kuingia shule hiyo. Alisema katika ziara yake amebaini fedha zilizotumika katika ujenzi huo ni Sh milioni 990 na kusisitiza kuwa fedha hizo ni nyingi kuliko hali halisi ya ujenzi. Nataka kujua ndani ya siku moja malori 170 ya kokoto zilimwagwa wapi na hiyo mifuko ya saruji 6,520 iko wapi na hadi sasa imetumikaje?  amehoji.Kamati ya manunuzi ilipohojiwa kama wana taarifa za kila kitu kilichonunuliwa walisema wana taarifa lakini anayenunua ndio anapaswa kuulizwa.  Hamuwezi kunichezesha danadana hapa mmepevusha vifaa hapa hakuna risiti za kielektroniki na kuna vifaa vyenye thamani ya zaidi ya Sh milioni mbili havionekani na nawauliza je, malori 170 kwa siku moja yalimwaga mchanga wapi? Nawasimamisha kazi ili kupisha uchunguzi wa jambo hili,  amesisitiza.Mkuu wa Wilaya ya Arumeru, Jerry Muro amesema hatakubali kuona waliopewa majukumu yao hawayatekelezi ipasavyo.Alisema anataka ratiba kujua kazi zinazoendelea hadi Januari 6, ili kubaini kama Januari 7, mwaka huu, watapokea wanafunzi wa kidato cha kwanza au la. Nitachukua Jeshi la Kujenga Taifa kwa ajili ya kujenga shule hii kama hamwezi kusimamia nyinyi sipo tayari kuona haya,  amesema.Shule maalumu ya sekondari Patandi itachukua watu wenye ulemavu nchi nzima. Shule hiyo itakayochukua watoto wenye mahitaji maalumu zaidi ya 640, wenye ulemavu wa aina mbalimbali nchi nzima ni zawadi ya Rais John Magufuli na inatakiwa kuwa ya mfano nchi nzima kutokana na kuwa na vifaa vya kisasa.