 SERIKALI inafi kiria kufanya upanuzi na urefushaji wa barabara ya kutua na kuruka ndege katika Kiwanja cha Ndege cha Bukoba, Kagera licha ya changamoto ili kuruhusu kutua kwa ndege kubwa zaidi.Hayo yamesemwa jana na Waziri wa Ujenzi, Uchukuzi na Mawasiliano, Isack Kamwelwe katika ziara yake ya kikazi ya kukagua miundombinu ya taasisi zilizopo chini ya wizara yake. Kiwanja hicho kipo chini ya Mamlala ya Viwanja vya Ndege Tanzania (TAA), moja ya taasisi zilizo chini ya wizara hiyo.Alisema bado kiwanja hicho kinakabiliwa na changamoto endapo kitaongezwa kwani lazima baadhi ya nyumba za ibada, hospitali na nyumba za kuishi watu zitalazimika kuondolewa ili kupisha upanuzi huo. Ukiangalia upande mmoja una makazi ya watu na mwingine ni Ziwa Viktoria na mwingine kuna mlima, hivyo bado tunafanyia kazi hizi changamoto na endapo zitatatuliwa, basi miundombinu hii itaboreshwa zaidi kwa kuwa tayari lipo jengo zuri na lenye mfumo mzuri wa maji taka na mifumo mingine,  alisema.Hata hivyo, alisema Shirika la Ndege la Tanzania (ATCL) linatarajia kuongeza safari zake hadi mara mbili kwa siku kwenye kiwanja cha ndege cha Bukoba kutokana na kuwa na abiria wengi kwa sasa.Kamwelwe alisema kwa sasa ndege hiyo aina ya Bombardier Q400 inakuja mara moja kwa siku kwa kila siku kuanzia Jumatatu hadi Jumapili.  Kwa sasa abiria wameongezeka zaidi. Nimeelezwa kwa mwaka ilikuwa kiwanja kinaweza kuhudumia abiria 28,000 lakini sasa ni zaidi ya 45,000 hivyo inaonesha kiasi gani wanavyoongezeka ndio maana ninasema kutakuwa na uwezekano wa kuongeza safari mara mbili kwa siku badala ya moja,  alisema.Alisema serikali tayari imenunua ndege mbili aina ya Airbus 220 zenye uwezo wa kubeba abiria 132 zitakazowasili nchini Desemba 18 na 23, 2018 tayari kwa safari za kwenda maeneo mbalimbali nchini.