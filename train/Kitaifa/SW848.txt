 WAKATI Watanzania wakitarajia kuungana na wenzao kusherehekea Sikukuu ya Idd el Fitri leo au kesho, Mufti wa Tanzania, Shehe Abubakar Zuberi amelishauri Jeshi la Polisi kukamata magari yatakayobeba vijana kuwapeleka ufukweni kusherehekea sikukuu hiyo. Ushauri huo ulitolewa jana na Shehe wa Mkoa wa Dar es Salaam, Alhad Mussa kwa niaba ya Mufti, akitolea taarifa ya swala ya Iddi, ambayo alisema kitaifa itaswaliwa katika mkoa wa Tanga katika Msikiti Mkuu wa Tanga uliopo Barabara ya Tisa na Kumi Ngamiani.Aliomba Jeshi la Polisi kuzuia magari, ambayo yataonekana yamewabeba vijana wa kike na kiume kwenda beach kusherehekea sikukuu hiyo kwa kuwa kitendo hicho sio salama kwao. Kinachotokea ni pamoja na maambukizo ya magonjwa kama Ukimwi na ukosefu wa maadili, tunashuhudia vijana wetu hasa watoto wa kike na kiume wanakodi mabasi na kwenda beach, jambo hilo sio salama, wazazi tusiwaruhusu mabinti zetu kutoka na wavulana ni uharibifu unaotokea baada ya hapo,  alisema.Aliwaasa pia wazazi kuwapeleka watoto kusherehekea siku hiyo sehemu ambazo ni salama kwa watoto wao. Pia alitoa mwito kwa waislamu na watu wengine siku hiyo ya Iddi washerehekee kwa namna ambayo inampendeza Mungu.  Siku ya Iddi ni siku adhimu, mtu akisherehekea kinyume cha utaratibu wa Mungu anajitafutia laana yeye mwenyewe, mwenye kumuasi Mungu katika siku kama hii ni kama amemuasi Mungu siku ya kiama,  alisema. Aidha, alitoa mwito kwa watu kutorudi kwenye matendo ambayo hayampendezi Mungu kama vile zinaa, unywaji pombe hasa katika siku hiyo. Inatarajiwa muandamo wa mwezi unatarajiwa kuoenakana kesho swala hiyo itafuatiwa na baraza la Iddi saa nane mchana katika hoteli ya Tanga Beach Resort, waislamu wanatarajiwa kuwepo pale Tanga kwa ajili ya swala hiyo,  alieleza.