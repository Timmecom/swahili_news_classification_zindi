 WABUNGE kutoka Chama cha Jubilee kinachoongozwa na Rais Uhuru Kenyatta wameapa kumuunga mkono Naibu Rais wa nchi hiyo, William Ruto katika uchaguzi mkuu wa mwaka 2022.Aidha wabunge hao 12 waliojitokeza jana katika vyombo vya habari wanamtuhumu Kiongozi wa chama kikuu cha upinzani cha ODM, Raila Odinga kwa kukigawa chama hicho kutokana na kutomtaka Ruto katika uchaguzi ujao. Wabunge hao waliyas- ema hayo katika mkutano katika Chuo cha Mafunzo ya Ualimu cha Kigari kilichopo katika Kaunti ya Embu.Mkutano huo ulihudhuriwa pia na Naibu Rais William Ruto kama mgeni rasmi. Miongoni mwa wabunge waliohudhuria mkutano huo ni pamoja na Mbunge wa Mbeere Kaskazini Muriuki Njagagua, Geoffrey King ang i wa Mbeere Kusini, Eric Muchangi wa Runyenjes na Alice Wahome wa Kandara.Seneta wa Embu, Njeru Ndwiga alimuomba Ruto kutokata tamaa kutokana na kushambuliwa kisiasa na wapinzani wao kwa sababu wao kama wabunge wa chama tawala wanamhakikishia kumuunga mkono katika dhamira yake ya kuwania kiti cha urais wa Kenya mwaka 2022.Mburi wa Mpuri ambaye ni Mbunge katika Bunge la Afrika Mashariki, alisema Ruto ndio kiongozi bora kuiongoza Kenya na mpaka sasa ana baraka za wabunge wote wa Jubilee na wale wa Jumuiya ya Afrika Mashari- ki.  Naibu Rais William Ruto ndiye Rais wa Nchi ajaye iwe Raila Odinga anataka au hataki,  alisema Mbunge wa Kandara, Alice Wahome wakati alipopata nafasi ya kuwahutubia wananchi waliokusanyika.