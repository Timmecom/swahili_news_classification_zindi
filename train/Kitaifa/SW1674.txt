 Spika wa Bunge la Tanzania, Job Ndugai amesema, Mbunge wa Kigoma Mjini, Kabwe Zitto anampa taabu sana na ameomba ushauri amfanye nini.Ndugai amesema jijini Dar es Salaam kuwa, Zitto anampa taabu kwa sababu chama cha ACT Wazalendo kina Mbunge mmoja tu kwenye Bunge la Tanzania hivyo akimfukuza chama hicho kitakosa uwakilishi bungeni. Niseme ukweli huyu amekuwa akinipa taabu sana, nisema tu ukweli wa moyoni kwa sababu ni Mbunge wa kipindi karibu cha tano anapaswa kuwa anafahamu mambo mengi amesema. Sasa huyu yaani ni mmoja tu kwenye chama chake, ukifukuza hakuna tena uwakilishi na mtaniuliza maswali waandishi maana yake ninyi hamchoki, sasa huyu umemfukuza mzee sasa, kwa hiyo wakati mwingine nahitaji hata ushauri wenu, hivi mtu kama huyu unamfanyaje  he he he, hee chama ambacho kina Mbunge mmoja tu, sasaa heeh, maana sio minority tena, yaani ni, si jui nini, katika wabunge 393 karibu na mia nne yaani mmoja tu, ndiyo maana mnamuona anahangaika mahakamani peke yake tu amesema Spika Ndugai.Amesema Zitto anahangaika na mambo yake peke yake kutafuta umaarufu, bado hajafikiria kumuita, watamvumilia ila ipo siku watachukua hatua. Yupo huku Dar es Salaam wenzake wapo Dodoma, anadanganyadanganya watu huku, kuzunguka zunguka kwenye makorido, kaenda na kesi ya ajabu ajabu ile, sijui ya vyama vya siasa imeenda wapi. Na ule muswada upo kule niwaambieni unaendelea kama kawaida, sasa hivi kwenye ngazi ya kamati, likianza Bunge muswada unaingia amesema Ndugai.