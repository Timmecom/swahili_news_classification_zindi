 WAZIRI wa Nchi, Ofi - si ya Waziri Mkuu (Uwekezaji), Angellah Kairuki, ameishukuru benki ya Standard Chartered kwa kuikopesha serikali Dola za Marekani bilioni 1.46 kwa ajili ya ujenzi wa reli ya Standard Gauge kwa kipande cha kutoka Morogoro hadi Makutopora Dodoma.Kairuki alitoa shukrani hizo juzi katika hafla ya benki hiyo iliyofanyika Dar es Salaam ka lengo la kumtambulisha kwa wateja wakubwa na wadogo wa benki hiyo, Mkurugenzi Mkuu wa Afrika na Mashariki ya Kati, Sunil Kaushal. Tungependa kuona benki zetu zinashirikiana na serikali katika kuendeleza miundombinu muhimu ya umma na uwekezaji kama Standard Chartered walivyofanya kwa kuikopesha serikali fedha hizo kwa ajili ya ujenzi wa reli ya Standard Gauge kwa kipande cha kutoka Morogoro hadi Makutopora Dodoma,  alisema Kairuki.Alisema serikali ipo kwenye mchakato wa maendeleo wa  blueprint action plan (BAP)  ambao utarahisisha upatikanaji wa vibali na kama walifuatilia bunge la bajeti wakati wa usomaji wa bajeti ya serikali ya 2019/2020 watakubali kuwa serikali imeoanisha changamoto walizokuwa wakikumbana nazo wawekezaji na kuondoa tozo 54. Serikali inaendelea kutathmini na kuchambua blueprint action plan (BAP) ili kuondoa vikwazo vya biashara vinavyosababishwa na mamlaka zinazoingiliana wajibu pia serikali inaendelea kushikiana na wawekezaji ili kuhakikisha Tanzania inakuwa chaguo la wawekezaji,  alisema Kairuki Mkurugenzi wa Standard Chartered Bank Tanzania, Sanjay Rughani, alimshukuru Wazri Kairuki kwa kukubali kuungana nao pamoja na wateja kwa kufika na kuonana na Mkurugenzi Mkuu wa Afrika na Mashariki ya Kati. Nia yetu ni kuisaidia serikali na jamii na wateja ili uchumi wetu uongezeke na watu wengi wanatakiwa wabahatike kwa kupata huduma ya benki yetu ambayo ni nzuri na kipekee,  alisema Rughani. Alisema wataendelea kukaa na wawekezaji wa nje na kuona namna ya kuwasaidia pia itaendelea kusaidia nchi kuwavuta wawekezaji kwa kutoa mikopo yenye riba rafiki.