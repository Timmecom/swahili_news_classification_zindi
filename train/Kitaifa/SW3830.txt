 JESHI la Polisi nchini limesisitiza kuendelea kudumisha ulinzi na usalama katika maeneo yote ya nchi, hususani kipindi hiki cha kuelekea mwisho wa mwaka na kuwatahadharisha watu wote wenye nia ovu kuwa hawatakuwa salama.Aidha, limewapongeza wananchi kwa kusherehekea sikukuu ya Krismasi kwa amani katika maeneo mengi huku mkoani Mara mtu mmoja akijinyonga siku ya mkesha wa Krismasi kwa madai ya ugumu wa maisha.Wakizungumza kwa nyakati tofauti, makamanda wa polisi wa mikoa kadhaa nchini walisema hali kwa ujumla ilikuwa shwari na kusema ni hatua nzuri inayopongezwa na jeshi hilo kwa wananchi kutii na kuendeleza amani na utulivu wa nchi.Alizungumza na Habari- Leo jana Kamanda wa Polisi Kanda Maalumu ya Dar es Salaam, Lazaro Mambosasa, alisema mkesha wa sikukuu ya Krismasi pamoja na sikukuu yenyewe zilitawaliwa na hali ya utulivu na kwamba hakuna tukio lolote la uvunjifu wa amani lililotokea hali iliyotokana na kuimarishwa kwa usalama katika maeneo mbalimbali.Alisema hali hiyo imeonesha wananchi wamebadilika na kutambua umuhimu wa kudumisha amani na kwamba ni vyema hali hiyo ikaendelea wakati wote.  Tupo vizuri kwa kiusalama, hakuna tukio lolote la uvunjifu wa amani lililojitokeza katika Jiji letu kuanzia mkesha hadi sikukuu ya Krismasi, ni vyema hali hii ikaendelea wakati wote kwa wananchi kujiepusha na matukio hayo,  alisema Kamanda Mambosasa.Wakati mkoa wa Dar es Salaam ukiwa shwari, hali hiyo pia imepongezwa na Polisi mkoani Rukwa na kusisitiza msako na doria bado zinaendelea ili kubaini maficho ya wahalifu. Aidha jeshi hilo limesisitiza kuwa kama ilivyokuwa wakati wa kusheherekea Sikukuu ya Krismasi, vivyo hivyo Disco Toto zimepigwa marufuku kufanyika kwenye kumbi za starehe sambamba na ulipuaji wa baruti na fataki na uchomaji wa matairi wakati wa mkesha wa kusherehekea Mwaka Mpya.Kamanda wa Polisi mkoa wa Rukwa, George Kyando aliliambia gazeti hili kuwa wananchi wameitikia mwito wa kuwa watulivu na hilo ni jambo jema la kupongezwa na kuwataka wafanye hivyo wakati wa mkesha wa Mwaka Mpya. Mkoani Mara, Jeshi la Polisi limesema sherehe za Krismasi zilisherehekewa kwa amani licha ya kuwepo kwa matukio madogo likiwepo la mtu kujinyonga hadi kufa kwa sababu ya ugumu wa maisha.Akizungumza na gazeti hili, Kamanda wa Polisi wilayani Tarime, Henry Mwaibambe alisema mkazi wa kijiji cha Nkende, Marwa Magacha (28), alikutwa amejinyonga kwenye mti wa mwembe usiku wa mkesha wa Krismasi na mwili wake ukining inia kwenye mti huo. Polisi walisema uchunguzi ulifanywa na ndugu zake waliuchukua mwili kwa ajili ya maziko.Awali akizungumzia tukio hilo, Diwani wa Kata ya Nkende, Daniel Kamote na kaka wa marehemu, Magabe Magacha walisema ndugu yake huyo awali alikuwa akiishi Mbeya na baadaye alirejea kijijini hapo.  Kabla ya kurejea hapa kijijini akiwa Mbeya aliwahi kunywa sumu na aliokolewa na kukimbizwa hospitalini na baada ya kupatiwa tiba alirejea na hapa kijijini alikuwa akiishi mwenyewe na alionekana mtu mwenye mawazo ila alikuwa analalamikia ugumu wa maisha kila wakati,  alisema kaka wa marehemu.