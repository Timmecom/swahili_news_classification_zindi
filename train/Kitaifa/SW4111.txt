 AGIZO la serikali katika kukifufua Kiwanda cha Chai cha Mponde kilichopo katika Jimbo la Bumbuli wilayani Lushoto Mkoa wa Tanga, limeanza kutekelezwa kwa mafundi kuanza kufanya ukarabati wa kiwanda hicho.Mwandishi wa gazeti hili alitembelea kiwandani hapo na kukuta mafundi wakiendelea na kazi ya ukarabati wa miundombinu ya kiwanda na vifaa. Mkuu wa Wilaya ya Lushoto, January Lugangika ameliambia gazeti hili kuwa mafundi wanaofanya kazi ni kutoka Mamlaka ya Chai Tanzania (TTA). Kama ulivyoona mafundi wanaendelea na ukarabati wa kuziba paa la kiwanda lililokuwa linavuja, kichemshio cha maji (boiler), ukarabati wa nyumba za watumishi pamoja na magari ambayo yalikuwa yameharibika ambayo ni malori na matrekta,  alisema Lugangika.Aliongeza:  Tunatarajia ifikapo mwishoni mwa mwezi Januari tunatarajia kiwanda kuanza uzalishaji.  Kuhusu wakulima wa chai, alisema wametolewa katika Ushirika wa Wakulima wa Chai wa Usambara(UTEGA) kutokana na ushirika huo kuwa na kesi badala yake wamejiunga katika vyama vya msingi vya wakulima (Amcos) 14 vilivyo chini ya Chama Kikuu cha Ushirika cha Usambara. Waziri Mkuu, Kassim Majaliwa akiwa ziarani mkoani Tanga mwezi uliopita, alitembelea kiwanda hicho na kuamuru kifunguliwe baada ya kufungwa kwa takribani miaka mitano kutokana na mgogoro kati ya mwekezaji na wakulima wa chai. Mkulima wa chai wa Kijiji cha Mponde, Juma Shemkande alisema kufunguliwa kwa kiwanda hicho kutaamsha matumaini kwa wakulima kutokana na kukaa muda mrefu huku chai ikiharibika shambani. Kwa kweli tunaishukuru serikali kwa kufungua kiwanda hiki, hili ni tumaini jipya kwa wakulima kwa muda mrefu chai ilikuwa inaharibika shamba, 