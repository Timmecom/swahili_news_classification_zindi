 MWANAFUNZI Moses Kawimbe (7 ) aliyekuwa akisoma darasa la kwanza Shule ya Msingi Mkangale mji mdogo wa Namanyere wilayani Nkasi mkoani Rukwa, amekufa maji akiogolea na wenzake mtoni.Kamanda wa Polisi Mkoa wa Rukwa, George Kyando amethibitisha akisema tukio hilo lilitokea jana saa nane mchana wakati mtoto akiogelea na wenzake Mto Natene. Alisema mtoto huyo alikuwa akiishi na wazazi wake katika Kitongoji cha Ilegele kilichopo katika mji mdogo wa Namanyere.Alisema mtoto huyo alifikwa na umati huo muda mfupi baada ya kutoka shuleni akielekea nyumbani na wenzake ambao kwa pamoja waliamua kuogelea kabla ya kuendelea na safari yao ya kurejea makwao. Mvua za masika zinazoendelea kunyesha katika maeneo mbalimbali wilayani Nkasi zimesababisha Mto Natene kuongezeka maji na mito mingine ... wanafunzi wajiepushe kuogelea mto hususani msimu wa masika mvua kubwa zinanyesha   alitahadharisha.Mwalimu Mkuu wa Shule ya Msingi Mkangale, Stanley Fimbo alisema baada ya kupata taarifa ya mkasa huo yeye, walimu wenzake, wanafunzi na wananchi walifika mtoni hapo kumwokoa mwanafunzi huyo.  Lakini kwa bahati mbaya lengo letu la kumwokoa halikuweza kufanikiwa kwani tulikuwa tumechelewa alikuwa ameshakufa wakati tulipoupoa mwili wake,  alieleza.