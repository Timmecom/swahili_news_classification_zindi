 WADAU wa nishati nchini wameitaka serikali kuutekeleza kwa haraka mradi wa kuzalisha umeme katika maporomoko ya Mto Rufi ji kwa kuwa ni muhimu katika kufi kia uchumi wa viwanda.Hayo yalibainishwa wilayani Mbarali mkoani Mbeya jana kwenye Mkutano wa Uhamasishaji na Uelimishaji Wadau wa Mradi huo ulioandaliwa na Wizara ya Nishati. Miongoni mwa wadau hao ni Mbunge wa Nkasi Kaskazini, Ally Keissy, aliyesema kuwa mradi huo umechelewa sana kuanza na unatakiwa uharakishwe kwa kuwa ni mkombozi kwa uchumi wa taifa na wananchi kwa kuwa umeme ni maendeleo.Keissy alisema kuwa katika nchi zilizo chini ya Jangwa la Sahara, Jamhuri ya Kidemokrasia ya Congo (DRC) ndiyo inaongoza kwa kuwa na umeme mwingi unaozalishwa kutokana na vyanzo vya maji, hivyo Tanzania haina budi kuutekeleza Mradi huo wa Rufiji kwa haraka.Maoni ya wadau hao yalikuja baada ya Waziri wa Nishati, Dk Medard Kalemani, kuwaeleza Wajumbe wa Mkutano huo na taifa kwa ujumla kupitia Televisheni ya Taifa (TBC1) kuwa, uamuzi wa kutekeleza mradi huo unatokana na sababu mbalimbali lakini kubwa ziko tatu.Dk Kalemani alizitaja sababu hizo kuwa ni pamoja na kuongezeka kwa mahitaji ya umeme yaliyopo sasa ikilinganishwa na mahitaji ya umeme yaliyokuwepo kwenye miaka ya 1970 na 1980. Kwa mujibu wa Dk Kalemani, katika miaka hiyo, mahitaji ya umeme yalikuwa megawati 100 tu, lakini kwa sasa mahitaji ya umeme yamefikia megawati 5,000.Alisema mradi wa kuzalisha umeme wa Maporomoko ya Mto Rufiji ukikamilika katika kipindi cha miezi 36, utazalisha megawati 2,100. Akifafanua kuhusu hali ya umeme ilivyo nchini, Waziri Kalemani alisema kuwa kwa sasa kiwango cha umeme kilichopo ni megawati 1,562, huku kukiwa na ziada ya megawati 188 kwenye Gridi ya Taifa, lakini lengo la serikali ni kuzalisha megawati 5,000 ifikapo mwaka 2020 na megawati 10,000 au zaidi ifikapo mwaka 2025.Mwenyekiti wa Kamati ya Bunge ya Nishati na Madini, Dunstan Kitandula, uthubutu kuutekeleza mradi huo ni muhimu kwa kuwa miradi mingi ya umeme iliyokuwepo nchini imelitesa taifa kwa kiasi kikubwa.Akijibu hoja ya kuongeza vyanzo vya kuzalisha umeme, Dk Kalemani alisema kuwa serikali inapozalisha umeme wa maji, haiviachi vyanzo vingine vya kuzalisha umeme. Alisema kati ya megawati 1,562 zilizopo, megawati 831 zinatokana na gesi asilia na lengo la serikali katika kipindi cha miaka miwili hadi mitatu ijayo ni kuzalisha megawati 1,225 kutokana na gesi asilia.Alisema kukamilika kwa mradi wa kuzalisha umeme wa Rufiji kutaiwezesha serikali kupeleka umeme kwenye vijiji vyote 12,268 nchini. Alivitaja vyanzo vingine vya kuzalisha umeme ambavyo Serikali inaendelea kuvifanyia kazi kuwa ni pamoja na umeme wa sola, upepo, makaa ya mawe na jotoardhi.Alisema gharama ya kuzalisha uniti moja ya umeme wa maji ni Sh 36, wakati gesi ni Sh 147, sola au upepo Sh 103 na jotoardhi Sh 118. Kwa upande wake Naibu Waziri wa Nishati, Subira Mgalu, alisema kuwa hoja kwamba mradi huo wa kuzalisha umeme wa Rufiji utaharibu mazingira hazina mashiko kwa kuwa tafiti zote zilikwishafanyika zinaonesha kuwa faida zitakazotokana na mradi huo ni kubwa kuliko athari.