 WAZIRI wa Nchi, O  si ya Rais, Tawala za Mikoa na Serikali za Mitaa, Selemani Jafo ameagiza uongozi wa Wilaya ya Chamwino kutafuta fedha za ndani ili kumalizia majengo ya Kituo cha Afya cha Mpwayungu kilichopo jimbo la Mtera wilayani humo.Jafo alitoa agizo hilo juzi alipotembelea kituo hicho kukagua maendeleo ya ujenzi wa jengo la maabara, upasuaji, chumba cha kuhifadhia maiti na nyumba ya mganga. Alisema serikali imetoa Sh milioni 400 lakini kuna baadhi ya majengo hayajakamilika kwa asilimia 100 na kumuagiza mkurugenzi kutafuta fedha za ndani ili kukamilisha majengo hayo na yaanze kutumika ifikapo Desemba 10, mwaka huu. Mmewatendea haki wananchi wa Mpwayungu kituo hiki kimejengwa kwa kiwango kinachostahili nina uhakika na huduma zitakazotolewa hapa ni za uhakika na ile adha waliyokuwa wanapata wananchi ya kutembea umbali mrefu wa kufuata huduma za upasuaji sasa wataweza kuzipata hapa hapa. Aliongeza:  Mmeshindwa kukamilisha kwa wakati kama ilivyo kwa wenzenu waliopewa fedha kama hizi, tarehe ya mwisho ilikuwa ni Novemba 30 na zimebaki siku sita ambazo hamuwezi kukamilisha katika siku zilizobaki.  Hivyo nakuagiza mkurugenzi hakikisha unatafuta fedha za ndani ili kukamilisha kile kilichobaki na ikifika Desemba 10, mwaka huu muwe mmekamilisha hilo. Awali, Mkurugenzi wa Halmashauri ya Chamwino, Athuman Masasi alisema fedha zinazohitajika kukamilisha majengo hayo ni Sh milioni 52 na kuwa tayari wameanza mchakato wa kuzipata fedha hizo. Kwa upande wake, Mganga Mkuu wa Wilaya ya Chamwino, Dk Asteria Mpota alisema ujenzi wa miundombinu ya afya imefikia asilimia 95 na kuwa ameshakamilisha mchakato wa kupeleka watumishi wapya watakaongeza nguvu katika utoaji wa huduma za afya.Mbunge wa Mtera, Livingstone Lusinde aliishukuru serikali ya awamu ya tano kwa kuona na kujali shida za wananchi wa Mpwayungu kwa kuwapelekea fedha kwa ajili ya uboreshaji wa kituo cha Afya.Katika hatua nyingine, Jafo aliahidi wananchi kuwa serikali itaangalia uwezekano wa kujenga kituo kingine cha Afya katika eneo la Mlowa ikiwa ni katika kuwasogezea wananchi huduma za afya. Aidha, Jafo ambaye pia alitembelea Shule ya Msingi Nangulo na kujionea uchakavu wa majengo ya shule hiyo, aliahidi kwenda kutafuta fedha ili kujenga madarasa mapya. Nimeona majengo ya madarasa, kwa kweli si salama kwa wanafunzi kusomea, sikuwa na bajeti kwa shule hii, ila nitakwenda kuhangaika ili angalau tuanze kujenga madarasa matatu au manne na fedha nitakazozileta zitakamilisha majengo na madwati,  alisema. Aidha, Jafo alitumia fursa hiyo kumuagiza mkurugenzi wa halmashauri hiyo ya Masasi kuhakikisha wanatenga fedha za ndani kujenga madarasa na vyoo bora kwa shule hiyo.