 WADAU wa Muswada wa Sheria wa Mamlaka ya Udhibiti wa Usafi ri wa Ardhini (LATRA), wameshauri Jeshi la Polisi lisihusike na kukagua magari badala yake jukumu hilo liachiwe mikononi mwa mamlaka hiyo mpya ambayo ndiyo yenye mamlaka ya kutoa leseni za usafi ri na usafi rishaji.Akizungumza na gazeti hili jijini hapa jana, Makamu Mwenyekiti wa Kamati ya Kudumu ya Bunge ya Miundombinu, Hawa Chakoma alisema taasisi za usafiri na usafirishaji takribani 10 walifika mbele ya kamati hiyo kutoa maoni yao kuhusu kuhusu Muswada wa Sheria ya Mamlaka ya Udhibiti Usafiri wa Ardhini wa Mwaka 2018.Chakoma alisema wadau walishauri LATRA ndio wabaki na jukumu la kukagua magari kwani ndio wenye mamlaka ya kutoa leseni kwa magari hayo kinyume cha muswada unataka Polisi kuendelea kufanya kazi hiyo. Alisema wadau wanaona mwingiliano wa kazi kati ya Sumatra na Polisi wa kukagua magari unaongeza urasimu, hivyo walishauri Polisi waichie mamlaka hiyo suala la kukagua na kutoa leseni za magari.Alitaja wadau waliofika mbele ya kamati kuwa ni viongozi wa Chama cha Usafirishaji wa Mizigo Tanzania (TATOA), Chama cha Wamiliki wa Mabasi (Taboa), Chama cha Wanasheria Tanganyika (TLS), Chama cha Wamiliki wa Mabasi Mkoa wa Dar es Salaam (DABOA), Road Safety Ambassador (RSA) na wadau wengine.Kuhusu faini, alisema wadau walishauri muswada wa sheria unaonesha kwamba kutakuwapo na faini, lakini unasema adhabu na tozo zitaingizwa kwenye kanuni, wadau walishauri ni vema vyote vikaingizwa kwenye sheria ili zipate nguvu ya kujadiliwa kwenye bunge badala ya kumwachia waziri anayetunga kanuni.Kuhusu faini ya Sh milioni tatu au kifungo kisichopungua miaka miwili au vyote viwili kwa mtu aliyefanya kosa au kampuni iliyofanya kosa kutozwa Sh milioni tano, wadau walishauri muswada huo huo uoneshe pia kiwango cha faini hiyo ni kwa makosa gani, aina gani na ukubwa gani wa gari linatozwa faini hiyo.Wadau pia walishauri pamoja na kuwepo kiwango hicho cha faini, muswada huo unatakiwa kuonesha kiwango cha juu na kiwango cha chini cha faini kwa aina mbalimbali ya magari na ukubwa wake.Kwa kutenganisha kiwango cha juu cha faini na kidogo cha faini, Chakoma alisema wadau walishauri pia zingeonesha aina ya gari kama ni bajaji, bodaboda, daladala, basi au chombo kingine cha usafiri wa ardhini, kitendo cha kuweka faini za jumla, kinaweza kuua biashara ya magari madogo.Alisema muswada ulisema muda wa kupeleka malalamiko wa mtu aliyefanya kosa ni siku 14, wadau wakashauri ni vema ungeonesha pia ni muda gani mtu au kampuni husika malalamiko yake yatafanyiwa kazi.Alisema kuhusu malalamiko hayo, muswada unasema yatashughulikiwa na kamati ndogo ya marejeo itakayokuwa imechaguliwa na bodi ya mamlaka hiyo, wadau walishauri muswada ungepunguza madaraka na mamlaka ya kamati hiyo ya kufanya kazi kama Tume ya Ushindani.