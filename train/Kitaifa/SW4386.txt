 ASKOFU Mkuu Mwandamizi wa Jimbo Kuu la Dar es Salaam, Yudathadeus Ruwa ichi amesema kitendo cha Kiongozi wa Kanisa Katoliki duniani, Papa Francis (pichani) kubusu miguu ya viongozi wa Sudan Kusini ni ishara ya kwamba wanapaswa kuwa vyombo vya amani na mapatano.Akizungumza katika Misa Takatifu ya Alhamis Kuu katika Kanisa la Mtakatifu Joseph, juzi, Askofu Ruwaichi alisema kuwa kubusu miguu sio ishara ya utumwa, bali ni huduma na kuonesha kwa vitendo viongozi wanachotakiwa kufanya. Alisema kuwa Papa Francis aliona kwamba Sudan Kusini, imekuwa na vikundi vyenye umwagaji damu, ambavyo vimeleta mateso na umasikini kwa watu wake hivyo, aliibusu miguu yao ili wawe kielelezo ya kuwahudumia watu na sio sababu ya machafuko. Ni mfano kwetu kwa wakati huu kwani ameonesha vitendo ambavyo viongozi wanapaswa kuviishi ni kuwa vyombo vya amani, upendo na upatanishi kwa ajili ya kuleta wokovu hivyo tunatakiwa kutafakari ujumbe wake kwa kina,  alisema Askofu Ruwa ichi.Aliongeza kuwa,  Yesu kabla ya kuingia katika mateso, aliwaosha wanafunzi wake miguu na ishara hii ya kuwaosha wanafunzi mifuu ilikuwa ikimaanisha ni utumwa lakini anatufundisha kuwa sio utumwa bali ni maana halisi ya madaraka ya kweli. Alisisitiza kuwa kitendo hicho kinawafundisha waumini wenye madaraka na nafasi kwenye taasisi za umma, wafanyabiashara na wajasiriamali, kuwajibika katika shughuli zao na sio kuwanyanyasa na kushusha heshima za watu. Alieleza kuwa mkristo wa kweli sio Bwana bali ni mhudumu kwa wengine, hivyo wanapaswa kuzingatia wito wa ubatizo wao katika kutoa shuhuda kuhusu ukristo uliotukuka.