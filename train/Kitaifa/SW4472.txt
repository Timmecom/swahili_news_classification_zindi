 MAKAMU wa pili wa Rais, Balozi Seif Ali Iddi amesema serikali haitosita kuwachukulia hatua za kinidhamu na kuwawajibisha watendaji wa halmashauri za wilaya, watakaobainika kufanya udanganyifu na ubabaishaji katika matumizi ya fedha za mfuko wa jimbo.Balozi Iddi ametoa msimamo huo wakati anazindua mradi wa maji safi na salama katika Shule ya msingi ya Mangapwani Mkoa wa kaskazini Unguja, ikiwa ni sehemu ya juhudi za kuwapatia wananchi huduma hiyo.Amesema wapo baadhi ya watendaji wa halmashauri za wilaya wameonesha udhaifu wa kuzorotesha miradi ya kuleta maendeleo ya wananchi katika majimbo ya uchaguzi ya Unguja na Pemba.Kwa mujibu wa Balozi Idd ipo miradi imeshindwa kutekelezwa kwa sababu ya watendaji wa halmashauri kushindwa kutoa ushirikiano na kufanya utapeli katika matumizi ya fedha za miradi.Kuanzia sasa ofisi yangu itafuatilia kwa karibu sana changamoto zinazowakabili wananchi katika utekelezaji wa miradi ambayo ipo chini ya halmashauri za wilaya,alisema.Alisema serikali imepanga kutekeleza ilani ya uchaguzi ya Chama cha Mapinduzi ya mwaka 2015-2020 ambayo imeweka mikakati ya kuwapatia wananchi huduma za maji safi na salama ikiwemo vijijini.Mapema Mbunge wa Mahonda, Bahati Abeid alisema wamejipanga kuhakikisha kero zinazowakabili wananchi ikiwemo za maji safi na salama zinapatiwa ufumbuzi hatua kwa hatua.Alisema amejipanga kuhakikisha tatizo la maji safi na salama na ujenzi wa shule linapatiwa ufumbuzi wake harakati kabla ya mwaka 2020.Bado tunakabiliwa na tatizo la uhaba wa maji safi na salama pamoja na uhaba wa shule kutokana na wingi wa wanafunzi wa elimu ya msingi,amesema.Uongozi wa Ofisi ya Mkuu wa Mkoa wa Kaskazini Unguja, umefurahishwa na juhudi hizo ambazo zimelenga katika kuleta maendeleo katika sekta ya elimu.Mkoa wa kaskazini Unguja umefurahishwa na juhudi zinazochukuliwa na wabunge pamoja na wawakilishi katika kuharakisha maendeleo ikiwemo sekta ya wlimu,amesema Vuai Mwinyi.