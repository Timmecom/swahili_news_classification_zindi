 UJENZI wa gati namba moja katika Bandari ya Dar es Salaam uliokuwa ukamilike Desemba mwaka huu, umekamilika mwezi mmoja kabla hivyo kufungua milango kuanza kuhudumia meli kubwa nyingi zaidi.Taarifa iliyotolewa Dar es Salaam jana ilisema gati hiyo imejengwa kisasa zaidi na kuvutwa ndani ya maji kwa ukubwa wa mita 200, huku kina cha maji kikiwa mita 15 na kuifanya yenye kina kirefu zaidi.Akizungumza jana jijini Dar es Salaam mara baada ya kukagua mradi huo, Waziri wa Ujenzi, Uchukuzi na Mawasiliano, Isack Kamwelwe, alisema amefurahi kukuta mradi huo ambao utakabidhiwa Novemba 28, mwaka huu ukiwa umekamilika mapema zaidi ya ilivyotarajiwa awali na wajenzi wa mradi huo. Mwanzo tulikuwa tunatumia gati namba saba pekee kuhudumia meli kubwa zilizoingia bandarini, lakini sasa wigo umekuwa mpana zaidi kwani zitakuwa zikihudumiwa hapa,  alisema Waziri Kamwelwe.Alisema gati namba saba inayotumika kuhudumia meli kubwa kwa sasa ina urefu wa kina cha maji cha mita 10, hivyo kukamilika kwa gati mpya yenye urefu wa kina cha maji cha mita 15 ni ukombozi zaidi.Alisema kukamilika kwa gati hiyo, kutapunguza foleni ya meli zinazokaa nje ya eneo la bandari na kadri gati nyingine zinavyokamilika, itafikia wakati hakutakuwa na meli inayosubiri nje ya eneo la bandari. Ikifikia wakati meli zinaingia na kutoka kwa haraka, ndio bandari yetu itakavyovutia wafanyabiashara wengi zaidi na hivyo kuifanya iwe shindani na kuongeza pato la taifa,  alisema Waziri Kamwelwe.Mkurugenzi Mkuu wa Mamlaka ya Bandari Tanzania (TPA), Deusdedit Kakoko alisema waziri amefanya vyema kutembelea na kujionea maendeleo ya mradi wa  Dar es Salaam Maritime Gateway Project .Alisema maboresho hayo yamefanyika ndani ya kipindi kifupi kwani hadi sasa, hata nusu ya muda wa mradi uliopangwa haujafika, wakandarasi wameomba gati nyingine mbili na wamewapa wajenge. Tayari tumeshawakabidhi gati namba mbili na tatu ili waendelee na ujenzi na matumaini yetu ni kwamba, mradi huu utakamilika kwa muda uliopangwa,  alisema Kakoko na kuongeza kuwa gati maalumu ya kushushia magari (RoRo), nayo inatarajiwa kukamilika mwezi wa sita mwakani. Hii maana yake ni kwamba mwezi wa sita mwakani tutakuwa tumekamilisha ujenzi wa gati hii ya magari na gati nyingine mbili (namba mbili na tatu) na meli kubwa zitahudumiwa bila shida,  alisema.Kakoko alisema ujenzi wa gati hizo utakapokamilika, hakutakuwa na meli inayosubiri nje ya eneo la bandari tena kwa sababu watakuwa na uwezo wa kuhudumia meli nyingi kubwa kwa wakati mmoja.Mkataba wa kuboresha gati namba moja hadi saba na ujenzi wa gati jipya la kuhudumia meli za magari (RoRo Berth) Gerezani Creek kati ya TPA na Mkandarasi M/s China Habour Engineering company limited CHEC, ulisainiwa Juni 10, 2017, kwa jumla ya Sh 336,410,302,688.90 ikiwa ni pamoja na VAT.Mkataba huo ni wa miaka mitatu na mkandarasi alikabidhiwa eneo la mradi Juni 29, 2017 na kuanza maandalizi ya ujenzi. Ulizinduliwa na kuwekwa jiwe la msingi na Rais John Magufuli Julai 2, 2017.Hata hivyo, mradi wa upanuzi wa bandari, ujenzi wa magati na kuongeza kina cha kupakia na kupakua mizigo, utaiwezesha bandari kuhudumia meli kubwa zaidi ambapo hivi sasa hamna kina cha mita 12 ambapo inazifanya meli nyingi kuwa kwenye foleni na kulazimika kusogeza meli moja moja. Kukamilika kwa mradi huu pia kutaiwezesha TPA kuwa na uwezo wa kushusha mizigo ya kutoka kwenye meli kubwa saba kwa wakati mmojab.