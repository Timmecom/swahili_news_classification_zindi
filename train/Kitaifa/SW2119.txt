 WANANCHI wa Kenya wanatumia fedha nyingi katika kugharamia sherehe za harusi nchini humo. Kwa mwaka jana pekee, inakadiriwa zimetumika zaidi ya Shilingi za Kenya bilioni 15, sawa na Shilingi za Tanzania bilioni 300.Hayo ni kwa mujibu wa ripoti iliyotolewa jijini humu na Kampuni ya Samantha Bridal, inayojihusisha na shughuli za harusi na mitindo ya maisha.Imeonesha kuwa kutokana na matumizi makubwa ya fedha katika harusi, Kenya imeweza kutengeneza mapato yapatayo shilingi bilioni 30 kwa mwaka katika miaka michache iliyopita.Kwa wastani, Wakenya wanafunga harusi 28,000 kwa kila mwaka, ambapo kila harusi moja inagharimu kati ya shilingi za Kenya 500,000 (Sh milioni 10 za Tanzania) kwa maharusi wa kawaida na shilingi za Kenya milioni 43 kwa maharusi matajiri, gharama zote hizo zikijumuisha na kipindi kifupi cha fungate. Wakenya wanachelewa kuoa au kuolewa wakiwa na lengo la kuimarisha maisha ya utafutaji ili baadae wakitaka kuoa au kuolewa wawe na uwezo wa kugharamia shughuli za harusi kwa gharama wanazotaka wao,  imesema sehemu ya taarifa hiyo.Gwiji wa mipango ya harusi na Mmiliki wa kampuni ya Aura Events, Fatemi Bhaiji akizungumza na Business Daily alisema ripoti hiyo imeonesha hali halisi ya maisha ya wananchi wa Kenya.