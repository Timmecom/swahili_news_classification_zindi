 SAFARI iliyoanza Desemba mwaka jana ya mradi mkubwa wa kufua umeme kwa maji katika maporomoko ya Bonde la Mto Rufiji, kesho inaingia hatua ya pili muhimu.Baada ya kutiwa saini kwa mkataba wa ujenzi Desemba 12, 2018, kesho Rais John Magufuli ataweka jiwe la msingi la mradi huo utakaofua megawati 2,115.Rais Magufuli atafanya kazi hiyo kwenye eneo la mradi katika Pori la Akba la Selous mpakani kwa mikoa ya Pwani na Morogoro, ndani ya Wilaya ya Rufiji.Waziri wa Nishati, Dk Medard Kalemani amewaeleza waandishi wa habari mjini Morogoro kuwa Rais Magufuli atakuwa mgeni rasmi katika shughuli ambayo itahudhuriwa na wageni mbalimbali wa ndani na nje ya nchi. Safari iliyoanza mwaka jana baada ya kutiwa saini mkataba wa ujenzi, keshokutwa (kesho) inaingia hatua ya pili kubwa. Nayo ni uwekaji wa jiwe la msingi utakaofanywa na Rais John Magufuli,  amesema Dk Kalemani.Alisema tukio hili ni kubwa na la kihistoria katika nchi, likitarajia kutimiza ndoto iliyoasisiwa na Baba wa Taifa, Mwalimu Julius Nyerere katika miaka ya 1970.Alieleza kuwa baada ya kutiwa saini kwa mkataba wa ujenzi Desemba 12, 2018, mkandarasi alianza maandalizi ya a eneo la mradi Februari mwaka huu, na Juni 14, mwaka huu alikabidhiwa rasmi eneo na kuanza kazi Juni 15, mwaka huu. Kwa mujibu wake, kazi zinaendela vizuri na tayari mkandarasi amefanya kazi za sawa kwa asilimia 100 katika hatua ya sasa.Alizitaja kazi za sasa kuwa ni kuchimba njia za kuchepusha maji ili kukujenga bwawa, kujenga madaraja na kingo za mito pamoja na njia za usafirishaji.Akifafanua zaidi, alisema tayari hadi sasa kuna vijana 600 wamefaidika na ajira za awali na ajira 6,000 zinatarajiwa kupatikana zikiwa za moja kwa moja.Aidha, amesema tayari mradi.huo umeshanufaisha vijiji 22 kupata umeme katika mikoa ya Pwani, Morogoro na Dar es Salaam, na utakapokamilika vijiji vingine 36 vitanufaika. Kukamilika kwa mradi huu kutaliwezesha Taifa letu kuwa na umeme wa kutosha, wa uhakika, unaotabirika na hatimaye kuwa na gharama nafuu kwa watumiaji,  amesema.Alisema kuwepo kwa umeme huo wa kutosha kutawezesha nchi kufikia uchumi wa kati wa viwanda ifikapo mwaka 2025.Aliyataja manufaa mengine ya mradi huu kuwa ni kuimarisha shughuli za kiuchumi na kijamii kwa kuendeleza kilimo cha umwagiliaji, shughuli za uvuvi, kukuza utalii na kuongeza ajira kwa Watanzania.