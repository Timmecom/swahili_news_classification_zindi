 IDARA ya Uhamiaji imeanzisha utaratibu mpya wa kulipa malipo ya hati za kusafi ria kupitia simu za mkononi. Uzinduzi wa huduma hiyo ulifanyika jana katika ofisi za makao makuu ya Uhamiaji, Kurasini, Dar es Salaam.Akizungumza katika uzinduzi huo, Mkurugenzi wa M-Commerce, Epimack Mbeteni alisema huduma hiyo iitwayo  Malipo ya Pasipoti kwa M-pesa  inalenga kuwawezesha wananchi kufanya malipo kwa haraka na urahisi.  Napenda kuwataarifu wateja wetu na Watanzania kwa ujumla kwamba, sasa wanaweza kulipia hati zao uhamiaji kwa kupitia MPesa.  Lengo letu ni kuhamasisha Watanzania wapate hati mpya za kielektroniki lakini pia kuwasogezea huduma za malipo viganjani kwao, ndio maana tumeona umuhimu wa kushirikiana na Uhamiaji kufanikisha hili,  alisema.Naye Kamishna wa Hati za Kusafiria wa Uhamiaji, Mary Palmer, alisema huduma hiyo ina lengo la kuwawezesha wananchi kufanya malipo kirahisi na kuiwezesha idara hiyo kufanya kazi kwa urahisi zaidi.