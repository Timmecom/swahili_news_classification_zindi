 KAMPUNI ya Vodacom Tanzania imeongeza ushiriki wa wasichana katika masuala ya sayansi, teknolojia, uhandisi na hisabati (STEM), kupitia mafunzo ya teknolojia ya ku-code yaliyodhaminiwa na kampuni hiyo.Awamu ya pili ya mafunzo hayo ilichukua siku tano na kushuhudia wanafunzi 59 wakihitimu mafunzo yaliyofanyika katika Taasisi ya Dar Teknohama Business Incubator (DTBI).Shirika la Sayansi na Utamaduni la Umoja wa Mataifa (UNESCO) linasema,  ushiriki wa wanawake katika sayansi na teknolojia ni mdogo ukilinganisha na wanaume.Code like a girl ni programu ya kimataifa yenye lengo la kuandaa wasichana kuwa na ujuzi unaohitajika katika soko la ajira ya tekinolojia.Vodacom imesema, kwa kushirikiana na DTBI, mafunzo hayo yalijumuisha elimu ya lugha za kompyuta na utengenezaji wa programu kama HTML, CSS, GitHub and Bootstrap.Mafunzo yalitolewa kwa mfumo wa ushirikiano na yalijumuisha mafunzo ya kijamii na ku-code kuwawezesha kutengeneza tovuti. Washiriki pia walipata mafunzo kuwasilisha mada na mawasiliano. Tumefurahishwa na wanafunzi waliohudhuria semina hii, wiki ilifana na mafunzo mbalimbali ya maisha, coding, mawasilisho, na mafunzo ya ujuzi wa mawasiliano,   ilisema Vodacom. Wasichana walikuwa wamiliki wa tovuti ambazo walitengeneza wao   alisema Zaituni Ally, Mkuu wa Kitengo cha Ufanisi wa Shirika akimwakilisha Mkurugenzi wa Rasilimali Watu Vodacom, Vivienne Penessis na kuongeza: Mabadiliko ya kidijitali yanatokea kila mahali duniani, hivyo ni muhimu kuandaa wasichana kwa mabadiliko haya katika soko la ajira .Ofisa Mtendaji Mkuu wa DTBI Dk George Mulamula alisema;  awamu ya kwanza ya mafunzo, tuliona idadi kubwa ya wanafunzi, hasa wasichana katika shule za sekondari wanafundishwa kwa nadharia badala ya vitendo kuhusiana na teknolojia ya Mawasiliano (ICT). Hivyo basi mkakati huu wa mafunzo haya una lengo la kuwawezesha wasichana nchini kote kupata elimu ya ICT, kuwasaidia kupata fursa mbalimbali katika mazingira ya teknolojia kama vile vijana wenzao wa kiume,   aliongeza.Lengo la Vodacom ni kutoa fursa wasichana nchini kote kushiriki a masomo ya STEM;  Coding ndio nati na spana za dijitali siku zijazo. Kupitia mipango kama hii, tunatarajia kuona wasichana wengi katika Teknolojia. Pia kuwasaidia vijana kupanua ujuzi wao kupitia teknolojia kuleta maendeleo,  alielezea Zaituni.