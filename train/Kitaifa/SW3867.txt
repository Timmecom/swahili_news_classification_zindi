 SERIKALI ya Sweden imeingia mkataba na Mdhibiti na Mkaguzi Mkuu wa Hesabu za Serikali (CAG), Profesa Mussa Assad ambapo atafanya ukaguzi katika miradi yote ambayo Sweden na Tanzania zinashirikiana.Habari kutoka ubalozi wa Sweden na ofisi ya CAG zinasema mkataba huo wa miaka mitatu ambao umesainiwa juzi, utamalizika mwaka 2022. Taarifa hiyo iliyotumwa kwenye vyombo vya habari inasema kuwa Sweden ina imani kubwa na Profesa Assad katika kutekeleza majukumu yake ya ukaguzi. Baadhi ya mikataba ya ushirikiano ambayo Sweden imeingia na Tanzania ni ile ya maendeleo, ikiwemo elimu, nishati jadidifu, utafiti na kupambana na umaskini.Baadhi ya miradi hiyo ni pamoja na mkataba wa Sh bilioni 11 ambao nchi hiyo iliingia na Serikali ya Zanzibar kwa ajili ya kuisaidia miradi ya maendeleo, ikiwemo nishati. Mingine ni ule uliosainiwa na Asasi za Kiraia Nchini (FCS) na kutoa ruzuku ya dola za Marekani milioni 6.2 sawa na Sh bilioni 14.3 za Tanzania kwa ajili ya kuziwezesha asasi za kiraia nchini katika nyanja za kujenga demokrasia, utawala bora pamoja na kuongeza ushawishi wa wananchi kwenye masuala ya sera na maendeleo.Mkataba mwingine unaotekelezwa na Sweden na Tanzania ni ule wa miaka minne unaomalizika mwezi ujao uliosainiwa Juni 16, mwaka 2016, ambao ni Sh trilioni 1.42 za kitanzania ambapo fedha hizo zilielekezwa katika miradi kadhaa, ikiwemo kusaidia elimu, Mfuko wa Maendeleo ya Jamii (Tasaf), utafiti, nishati, demokrasia, haki za binadamu na sekta binafsi.Pia Novemba 14, mwaka 2017 Sweden iliipatia Tanzania msaada wa jumla ya fedha ya Sweden SEK bilioni 1.64 ambayo ni sawa na takriban Sh bilioni 435.79 kwa ajili ya msaada wa kibajeti na kusaidia mpango wa elimu.Mkataba huo wa miaka mitatu unatarajiwa kumalizika mwakani, ni kwa ajili ya kusaidia bajeti ya serikali wa kiasi cha SEK milioni 600 ambazo ni sawa na Sh bilioni 159.59 kwa kipindi cha kuanzia mwaka 2017/18 hadi 2019/20, ambapo kwa mwaka wa fedha 2017/18 walitoa takribani Sh bilioni 53.20.Fedha hizo ni katika kuboresha uhalisia wa bajeti ili kuweza kutimiza majukumu ya kisera, kuimarisha ukusanyaji wa mapato ya ndani ya kikodi na yasiyo ya kodi na pia kusaidia serikali kutoa huduma nzuri kwa wananchi kupitia taratibu za manunuzi. Mkataba mwingine ni kwa ajili ya kusaidia Mpango wa Elimu kwa Matokeo (EPforR) wa kiasi cha SEK milioni 885 ambayo ni sawa na Sh bilioni 235.40 kuanzia mwaka