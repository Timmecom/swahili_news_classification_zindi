 LICHA ya vyombo vya Habari vya Tanzania kuibuka kinara kwa kuwa nchi ya kwanza kuripoti matukio ya kupinga ukatili wa kijinsia katika nchi mwanachama wa Jumuiya ya Maendeleo Kusini mwa Afrika (SADC), bado imekumbwa na changamoto kubwa za kutafsiri sera.Hayo yalielezwa jana katika jukwaa la Protokali la Jinsia na Maendeleo kwa nchi za SADC lililoandaliwa na Mtandao wa Jinsia Tanzania (TGNP) katika kutathmini mikataba mbalimbali ambayo nchi 15 wanachama wa jumuiya hiyo wameridhia katika upande wa sera na mipango mbalimbali ambayo nchi imeweza kujidhamini kuwa itatekeleza.Akizungumza kwenye jukwaa hilo, mmoja wa majaji kutoka Gender Links, Dk Geofrey Chambua alisema lengo ni kutambua jitihada za makundi au watu binafsi katika kuendeleza usawa wa kijinsia Tanzania, hatua ya kwanza ilishafanyika kupitia asasi za kiraia ambapo walipitia madodoso mbalimbali ikiwemo ya maeneo ya uchumi, afya, mazingira, tabia nchi na maeneo mengine.Alisema changamoto kubwa kwa Tanzania ni kutafsiri sera katika rasilimali na kwamba mwaka 2017 na 2018 walitengeneza mkakati kuondoa ukatili wa wanawake na watoto unaoisha mwaka 2022 Chambua alisema changamoto kubwa ya kutokomeza ukatili wa kijinsia kwa wanawake, rasilimali zake zinatakiwa kutoka serikali za mtaa, hata hivyo haijapangiwa bajeti ya kutosha. Nchi yetu imeshajigeuza kimfumo kutoka kwenye uchumi wa chini hadi wa kati, ukisikia kauli mbiu ya kimataifa kupitia maendeleo endelevu mtu yeyote asiachwe nyuma, bado kundi la wanawake na watoto wanaachwa nyuma, alisema Chambua.Alisema kundi hilo la wanawake limeachwa nyuma kutokana na kulimbikiziwa majukumu mengi ya nyumbani yanayofanya washindwe kushiriki katika fursa za kiuchumi. Ufikiaji wa rasilimali kutokana na mfumo dume uliojikita kwenye nchi yetu kwa muda mrefu, wanawake wamekuwa na changamoto ya kufikia rasilimali kama mitaji, ajira, ngazi za amuzi, mikopo hata katika uchumi mkubwa ni changamoto ambayo tunahitaji kuifikia,  alisema.