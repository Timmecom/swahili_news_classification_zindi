 KESI ya kumiliki mali zisizolingana na kipato, inayomkabili aliyekuwa Mhasibu Mkuu wa Taasisi ya Kuzuia na Kupambana na Rushwa (Takukuru), Godfrey Gugai na wenzake katika Mahakama ya Hakimu Mkazi Kisutu, Dar es Salaam imeahirishwa kwa sababu hakimu anayesikiliza kesi hiyo hayupo.Wakili wa Takukuru, Vitalis Peter alidai jana mbele ya Hakimu Mkazi Mkuu, Wilbard Mashauri kuwa kesi hiyo imekuja kwa ajili ya kusikilizwa.Pia alidai kuwa wamepata taarifa kuwa hakimu anayesikiliza kesi hiyo ambaye ni Thomas Simba hayupo, hivyo wanaomba mahakama ipange tarehe nyingine kwa ajili ya kusikilizwa.Baada ya kuelezwa hayo, hakimu Mashauri aliahirisha kesi hiyo hadi Februari 15 mwaka huu kwa ajili ya kusikilizwa.Mpaka sasa mashahidi sita wa upande wa mashitaka wamekwisha kutoa ushahidi wao akiwemo Msajili Msaidizi wa Hati, Joanitha Kazinja, Msaidizi wa Hati kutoka Kanda ya Kaskazini, Emmanuel Bundala ambao kwa pamoja wanafanya kazi Wizara ya Ardhi, Nyumba na Maendeleo ya Makazi.Washitakiwa wengine ni George Makaranga, Leonard Aloys na Yasin Katera.Washitakiwa hao wanatetewa na jopo la mawakili ambao ni Alex Mgongolwa, Semi Malimi, Denis Tumaini, Nduluma Majembe na John Mhozya.Katika kesi ya msingi, Gugai na mwenzake, wanakabiliwa na makosa 43, kati ya hayo 19 ni ya kughushi, 23 ni utakatishaji fedha na moja ni kumiliki mali zilizozidi kipato halali, ambalo linamkabili Gugai.Gugai anakabiliwa na kosa la kumiliki mali kinyume na kipato chake, ambapo alitenda kosa hilo kati ya Januari 2005