 WAZIRI wa Nchi, Ofi si ya Makamu wa Rais, Muungano na Mazingira, Januari Makamba amesema serikali haipendi kuona wananchi wanapigwa na kunyanyaswa wakati wa utekelezaji kanuni za kuzuia matumizi ya mifuko ya plastiki hapa nchini.Januari aliyasema hayo wakati alipozungumza na wakuu wa mikoa na makatibu tawala wa mikoa kutoka mikoa 26 waliokutana jijini hapa kupitia na kujadili mambo mbalimbali.Alisema serikali imefikia uamuzi wa kupiga maru- fuku matumizi ya mifuko ya plastiki baada ya nchi nyingi duniani kukubaliana kufanya hivyo kutokana na tafiti kubainisha madhara ya mifuko ya plastiki katika mazingira ambapo wastani wa mfuko kuoza ni miaka 400 hadi 1,000.Januari alisema katika kutekeleza hilo, serikali imekuja na kanuni ambazo zitasimamia utekelezaji wa katazo za matumizi ya mifuko ya plastiki na kusisitiza haja ya kulitekeleza hilo kwa amani bila kuleta bughudha kwa wananchi.  Ambacho hakitapendeza kuonekana, ni kuonekana tunakimbizana na wananchi, tunapigana virungu, tun- abughudhi watu.Hatutegemei hili jambo likawa jambo la hovyo ambapo watu wanavunjwa mikono na baadaye jambo hili likaharibika na kutuharibia nchi na hasa chama tawala kikapakwa matope,  alieleza.Alisema ni vyema jambo hilo likatekelezwa kwa njia ya amani na kuijengea sifa nchi na serikali duniani kote.  Kuna nchi 60 duniani zilitangaza kupiga maru- fuku matumizi ya mifuko ya plastiki lakini nchi nyingi zilijaribu na kushindwa kwas ababu ya kushindwa kujipanga na maslahi ya wazalishaji wa mifuko ya plastiki kuingiza kwenye siasa za nchi,  alisema.Alisema serikali imejipanga kulitekeleza jambo hilo katika hali ya amani hasa baada ya kuendelea kutoa elimu kwa umma na kutengeneza upungufu wa mifuko ya plastiki kwenye mzunguko kwa kutumia njia mbalimbali ili isiwe shida utakapofikia utekelezaji wa kanuni hizo. Aidha, Januari alisema wakuu wa mikoa na makatibu tawala wa mikoa wana wajibu mkubwa katika kusimamia utekelezwaji wa kanuni hizo. Hivyo tunaomba ushirikiano wenu, tunafahamu mkisimamia jambo kama wakuu wa mikoa na makatibu tawala wa mikoa linafanikiwa kwani kuna mfano mingi ya mafanikio ya ushiriki wenu.Kuhusu hoja ya kuwa katazo hilo litachangia ukosefu wa ajira, Januari alisema kuwa suala hilo limefanyiwa utafiti na kuwa mifuko mbadala itatoa ajira zaidi kwa Watanzania kuliko ilivyo sasa ambapo asilimia 80 ya mifuko hiyo inatoka nje ya Tanzania.  Niwatoe hofu ya kupotea kwa ajira, ukweli ni kwamba viwanda zinavyozalisha mifuko ya plastiki pekee ni vichache, wazalishaji wa vikapu na mifuko mbadala watakuwa ni wengi kuliko walioajiriwa kwenye viwanda. Pia asilimia 80 ya mifuko inazalishwa nje ya Tanzania, hivyo kuendelea kuchelewa kuizuia kwa hoja ya kulinda viwanda, tafsfiri yake ilikuwa ni kulinda viwanda vya nje.