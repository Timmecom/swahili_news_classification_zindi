 KUKAMILIKA kwa ujenzi wa gati namba moja katika Mradi wa Uboreshaji wa Gati Namba moja hadi saba na kuanza kutumika katika Bandari ya Dar es Salaam, ni miongoni mwa mafanikio makubwa 14 yaliyofi kiwa katika sekta ya uchukuzi kwa mwaka 2018/19.Mafanikio mengine ni kukamilika kwa ununuzi wa ndege tatu na kuanzisha ununuzi wa ndege mbili, kutoa mafunzo ya marubani 51, wahandisi 14 na wahudumu 66. Mafanikio hayo yalielezwa na Waziri wa Ujenzi, Uchukuzi na Mawasiliano, Isack Kamwelwe wakati akilitaka Bunge kuidhinisha jumla ya Sh 4,963,297,839,163 kwa ajili ya matumizi ya kawaida na maendeleo kwa wizara yake.Mafanikio mengine ni ujenzi wa Reli ya Kati ya Dar es Salaam na Morogoro kiasi cha kilometa 300 kufikia asilimia 45.8 na sehemu ya Morogoro hadi Makutopora kilometa 422 kufikia asilimia 7.12, huku ukarabati wa miundombinu ya reli kutoka Dar es Salaam   Isaka kilometa 970 imefikia asilimia 13.Aidha, Kamwelwe alisema mafanikio jingine ni kurejeshwa kwa huduma ya usafirishaji wa shehena za mizigo kwenye mabehewa kutoka Mwanza hadi Bandari ya Port Bell Uganda baada ya kusimama kwa miaka 10. Pia kuna ukarabati wa gati namba 2 Tanga, ukarabati wa reli ya Tanga   Arusha ambako kilometa 199 zimekamilika na ujenzi wa meli mpya ya abiria na mizigo katika ziwa Nyasa kufikia asilimia 86.Kamwelwe alitaja mafanikio mengine kuwa na usahihi wa utabniri wa hali ya hewa kufikia asilimia 81 hadi 87.5 na ununuzi wa rada nne za kuongozea ndege za kiraia na kusainiwa kwa mikataba ya ujenzi wa rada tatu za hali ya hewa na kazi ya ujenzi inaendelea.Mafanikio mengine ni kukamilika kwa ukarabati wa jengo la abiria kwenye Uwanja wa Ndege wa Kimataifa wa Kilimanjaro (KIA), kuanza kwa ujenzi wa meli mpya ziwa Victoria na kutungwa kwa sheria mpya ya kuanzisha Mamlaka ya Udhibiti wa Usafiri Ardhini na Mamlaka ya Hali ya Hewa Tanzania. Bunge jana liliendelea na majadiliano ya hoja hiyo inayotarajiwa kukamilishwa leo jioni.