 KOCHA wa Yanga, Mwinyi Zahera amefurahishwa na kikosi chake kilivyocheza kwa kujituma na kuibuka na ushindi wa mabao 2-1 ugenini dhidi ya Kagera Sugar kwenye muendelezo wa Ligi Kuu Tanzania bara juzi katika uwanja wa Kaitaba mjini Bukoba.Akizungumza baada ya kukamilika kwa mchezo huo, Zahera alisema kabla ya kuanza mchezo huo alikuwa na wasiwasi kama wachezaji wa kikosi hicho watacheza vizuri kutokana na uchovu wa mchezo uliopita dhidi ya Mwadui kwenye uwanja wa Kambarage ambao nao walishinda kwa mabao 2-1. Mwanzo nilikuwa nawaogopa Kagera kwa sababu kutoka kwenye mapumziko ya kupisha michezo ya kufuzu michuano ya Afcon mwakani, ilikuwa kwenye maandalizi makubwa ya kucheza na Yanga, lakini pamoja na kujiandaa huko tumeshinda mchezo wetu,   alisema.Zahera alisema ligi ya msimu huu ni nzuri kwa sababu timu nyingi zinacheza kwa ushindani na kama timu inataka kupata matokeo lazima wachezaji wajitume uwanjani.