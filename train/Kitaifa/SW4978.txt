 Waziri wa Maliasili na Utalii Dk Hamisi Kigwangalla ametembelea hospitali ya Arusha Lutheran Medical Centre (ALMC) ya jijini Arusha kuwashukuru madaktari, wauguzi na wafanyakazi kwa tiba waliyoyatoa kwake na kwa wasaidizi wake alipopata ajali ya gari Agosti 4, 2018 kwenye eneo la Magugu, Manyara.Dk. Kigwangalla ametoa shukrani hizo wakati akizungumza na madaktari, wauguzi na wafanyakazi wa hospitali ya Arusha Lutheran Medical Centre, jijini Arusha.Amesema kazi ya udaktari, uuguzi na fani zote zilizo katika sekta ya afya ni za wito hivyo kila anayezifanya azifanye kwa wito kutoka ndani ya moyo wake. Kazi ya udaktari, uuguzi na fani zote zilizo katika sekta ya afya kwa kiasi kikubwa ni kazi ambazo mtu anazifanya kutoka ndani ya moyo wake kuwahudumia wengine ambao wako katika madhira mbalimbali ya kiafya  amesema Waziri Kigwangalla.Amesema hakuna namna ambayo daktari au muuguzi anayetoa huduma ya kumtibu mtu, kumwondolea maumivu, au kumpa faraja mgonjwa anaweza kulipwa na malipo hayo yakalingana na kazi aliyoifanya.Mkuu wa Idara ya Magonjwa ya Dharura katika hospitali hiyo Dk. Peter Mabula amesema, kitendo cha Dk. Kigwangalla kupanga muda wa kwenda kuwashukuru kimewapa nguvu na moyo wa kuendelea kufanya kazi vizuri zaidi.