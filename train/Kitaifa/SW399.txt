 KAMPUNI ya LafargeHolcim Tanzania inayotengeneza saruji ya Tembo maarufu kama Tembo Cement, imeweka mkakati wa kutoa elimu ya matumizi bora ya bidhaa hiyo kwa wadau, wakiwemo wakandarasi na wataalamu wengine wa ujenzi wa kada mbalimbali.Hayo yamebainishwa na Ofisa Mtendaji Mkuu wa Kampuni hiyo, Ilse Boshoff alipozungumza na wanahabari kuhusu kuwa na kituo cha utoaji wa elimu kuhusu bidhaa hiyo muhimu katika ujenzi wa majengo na barabara, Dar es Salam.Boshoff alisema kampuni hiyo ambayo ni ya kimataifa, imedhamiria kutoa elimu ya matumizi bora ya bidhaa yao kwa wadau, wakilenga matumizi bora na yenye faida kwa Watanzania. Kampuni hiyo imefanyakazi hapa nchini kwa zaidi ya miaka 30.Alisema kampuni ya LagareHolcim Tanzania, yenye makao yake makuu mkoa mpya wa Songwe, inatengeneza saruji bora na imekuwa na ushirikiano mkubwa kwa majirani zake, hasa mkoa wa Mbeya. Alisema huko nyuma Songwe ilikuwa sehemu ya mkoa wa Mbeya.Alisema wamekuwa wakinunua pumba kutoka kwa wakulima wa mpunga wa Mbeya ili kuhifadhi mazingira na kuwapatia kipato.Mtalaamu wa saruji wa kiwanda hicho, Mark Chilambe alisema mbali na pumba, ambazo hutumika katika kuzalisha nyuzi joto wakati wa uzalishaji, pia wamekuwa wakitumia nyuzi joto zinazotumika katika uzalishaji wa saruji katika kiwanda hicho, kinachotumia nyuzi joto kubwa, kuunguza dawa zilizoisha muda wake bila kuathiri hali ya hewa.Alisema saruji ambayo inatengenezwa kutokana na chokaa, mchanga na udongo, wameigawa katika uzalishaji wa aina tano, ikiwemo Tembo, Tembo Fundi, Tembo FastPlus, Tembo Power Plus na Supaset, ambazo amesema zote ni imara katika ujenzi, ila zinatofautiana kulingana na matumizi.