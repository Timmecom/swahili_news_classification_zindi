 Ikiwa umepita mwaka mmoja tangu wanajeshi 15 wa Tanzania ambao walikuwa ni walinzi wa Amani wa Umoja wa Mataifa kuuawa huko Jamhuri ya Demokrasia ya Congo, Mkuu wa Shughuli za Ulinzi wa Amani wa Umoja wa Mataifa, Jean Pierre Lacroix ametembeleza familia za wanajeshi hao.Lacroix ametembelea familia hizo za marehemu visiwani Zanzibar kama sehemu ya ziara yake ya siku mbili nchini Tanzania, ambayo imemalizika jana.Akizungumza na familia hizo, Lacroix aliwaambia kuwa Umoja wa Mataifa unaomboleza vifo vya mashujaa hao kwani ni idadi kubwa ya walinda amani kuwahi kupoteza maisha kwa wakati mmoja wakiwa kwenye majukumu yao.Mashambulizi yaliyofanyika Semuliki yalikuwa mashambulizi hatari kuliko yote yaliyowahi kutokea miaka ya nyuma, ndugu zenu hawa waliotangulia ni mashujaa wa Tanzania  alisema Bwana Lacroix.Walinda amani hao waliopoteza maisha katika eneo la Semuliki, Kivu Kaskazini wakifanya shughuli za kulinda amani.