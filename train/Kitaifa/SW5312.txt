 SERIKALI imetoa siku tano kuanzia Mei Mosi mwaka huu kwa waajiri kuendelea kuwapandisha vyeo watumishi 193,166 waliokasimiwa katika Ikama na Bajeti ya Mishahara kwa mwaka 2017/18.Kabla ya hapo, watumishi wa umma 113,520 walipandishwa vyeo baada ya uidhinishaji wa taarifa za watumishi kupitia Mfumo wa Taarifa wa Kiutumishi na Mishahara (HCMIS) kukamilika. Akitoa Kauli ya Upandishaji Vyeo kwa Watumishi wa Umma bungeni jana, Waziri wa Nchi Ofisi ya Rais, Menejimenti ya Utumishi wa Umma na Utawala Bora, George Mkuchika alielekeza waajiri kutoa kipaumbele kwa watumishi wenye utendaji mzuri. Alisema watumishi hao ni pamoja na wanaotarajia kustaafu hivi karibuni ili waweze kushughulikiwa mapema iwezekanavyo kabla ya kustaafu. Kipaumbele cha pili kitolewe kwa watumishi wenye utendaji mzuri waliokaa kwenye vyeo walivyonavyo sasa kwa muda usiopungua miaka minne na kukasimiwa kwenye ikama na bajeti ya mwaka 2017/18,  alisema. Mkuchika alitoa rai kwa waajiri wote nchini, kuhakikisha wanaendesha utaratibu wa kuwapandisha vyeo watumishi stahiki kwa wakati na kuzingatia Tange (seniority list) ya taasisi husika.Pia wanatakiwa kuzingatia sifa za kimuundo, kuwepo kwa nafasi inayoidhinishwa katika Ikama kwa mwaka wa fedha 2017/18 na utendaji mzuri kwa kazi kwa mujibu wa matokeo ya tathmini ya utendaji kazi (Opras).  Waajiri na maofisa watakaopandisha kinyume na maekelezo yaliyotolewa na serikali kuhusu upandishaji vyeo watachukuliwa hatua kwa mujibu wa sheria, kanuni na taratibu za utumishi,  alisema.Alisema upandishaji vyeo watumishi waliokasimiwa katika Ikama na Bajeti ya Mishahara ya mwaka wa fedha 2015/16, uliahirishwa Mei 2016 ili kupisha uhakiki wa watumishi hewa na mishahara batili pamoja na vyeti vya watumishi wa umma.  Baada ya kukamilika kwa uhakiki huo, Rais John Magufuli aliridhia upandishwaji vyeo watumishi kwa awamu,  alisema.Alisema awamu ya kwanza iliyoanza Novemba Mosi mwaka 2017, ilihusisha upandishaji na uidhinishaji wa taarifa za watumishi 9,967 ambao taarifa zao za kupandishwa na vyeo zilikuwepo kwenye Mfumo wa Taarifa za Kiutumishi na Mishahara (HCMIS) lakini zilikuwa hazijaidhinishwa wakati wa usitishwaji Mei 2016.  Awamu ya pili iliyoanza Aprili 1, 2018, ilihusisha watumishi zaidi ya 53,553 ambao walipandishwa vyeo lakini taarifa zao zilikuwa