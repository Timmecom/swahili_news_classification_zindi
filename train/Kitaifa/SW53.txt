 KAMPUNI ya Magazeti ya Serikali (TSN) imempata mfanyakazi bora wa mwezi Desemba mwaka jana, David Celestine kutoka kitengo cha uchapaji ambaye ameibuka na kitita cha Sh 200,000.Baada ya kutangazwa mshindi huyo katika ofisi za makao makuu ya kampuni hiyo zilizoko Tazara jijini Dar es Salaam jana, Kaimu Meneja wa Uchapaji wa kampuni, Boniface Mwajombe alisema mfanyakazi huyo ni mchapakazi na amekuwa akijitoa kufanya kazi hata wakati wa usiku. Japo ni sehemu ya majukumu yake lakini amekuwa akifanya kazi wakati wowote akihitajika anakuja hata iwe usiku, shida ya umeme ikitokea na sio kazi yake lakini anafanya kwa moyo,  almesema Boniface.Mshindi alipata hati ya ushindi pamoja na fedha Sh 200,000 ikiwa ni kwa lengo la kuwafanya wafanyakazi wengine kufanya kazi kwa bidii na kwa kujituma. Boniface alisema mshindi huyo kulingana na sifa hizo uongozi ukaona umpe ushindi huo wa kuwa mfanyakazi bora kwa mwezi ili kumtia moyo pia azidi kufanya kazi vizuri.Utaratibu huu wa kumpata mfanyakazi bora wa mwezi umetambulishwa rasmi tangu Novemba mwaka jana ambapo mwezi huo alikuwa ni Alfred Lasteck kutoka kitengo cha habari mwandishi wa gazeti la Habarileo ambaye aliandika habari ya kichunguzi.TSN ni wachapishaji wa magazeti ya serikali ambayo ni Habarileo, Habarileo Jumapili, Dailynews, Sunday News na Sporti Leo.