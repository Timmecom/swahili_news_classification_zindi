 Mahakama Kuu Kanda ya Dar es Salaam imeitupa kesi ya kikatiba ikiyofunguliwa na wanasiasa wa kambi ya upinzani waliopinga kujadiliwa bungeni muswaada wa mabadiliko ya Sheria ya Vyama vya Siasa.Jaji Benhajj Masoud ameamua hivyo leo baada ya kukubaliana na mapingamizi mawili ya awali yaliyowasilishwa na Mwanasheria Mkuu wa Serikali.Kupitia jopo la mawakili sita wa Serikali, Mwanasheria Mkuu wa Serikali alipinga kesi hiyo kusikilizwa kwa vile waombaji waliunganisha maombi mawili kwa wakati mmoja yenye mtazamo na madhara tofauti.Mmoja wa waliofungua kesi hiyo, Kabwe Zitto amesema wanaheshimu uamuzi wa mahakama na wanaamini imetenda haki. Mahakama imeondoa Shauri letu dhidi ya Serikali kupinga muswada wa sheria ya vyama vya siasa na kifungu cha 8(3) cha sheria ya Haki na Wajibu ( BRADEA ) kwa sababu ya maombi hayo 2 kuunganishwa. Kufuatia uamuzi huo wa mahakama tumeagiza mawakili leo wafungue kesi mpya ya BRADEA  amesema Zitto kwenye ukurasa wake kwenye mtandao wa kijamii wa twitter.