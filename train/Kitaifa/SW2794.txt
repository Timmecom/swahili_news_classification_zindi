 BAADA ya vuguvugu na danadana za kutofanyika kwa uchaguzi ndani ya klabu ya Yanga kwa muda mrefu hatimaye Dk Mshindo Msolla amechaguliwa kwa kishindo kikubwa na kuwa mwenyekiti mpya katika uchaguzi uliofanyika katika ukumbi wa bwalo la Polisi Oysterbay Jijini Dar es Salaam hivi karibuni.Msolla ameshinda kwenye nafasi hiyo kwa kura nyingi na kurithi nafasi hiyo ya uwenyekiti iliyokuwa inashikiliwa na Yusuf Manji aliyeachia ngazi, na anatarajiwa kuongoza nafasi hiyo kwa miaka minne ijayo.Katika uchaguzi huo mkuu kwenye nafasi ya Mwenyekiti walikuwa wagombea wawili tu, ambapo Msolla alikuwa anachuana na mpinzani wake Dk Jonas Tiboroha baada ya Mbaraka Igangula kujitoa kwenye mchakato huo, huku zikiwa zimebaki saa chache kabla ya kufanyika kwa zoezi hilo la uchaguzi.MATOKEO YA UCHAGUZI Akitangaza matokeo hayo Mwenyekiti wa Kamati ya Uchaguzi ya Shirikisho la Soka Tanzania (TFF), Ally Mchungahela alieleza kwamba kura zilizopigwa zilikuwa 1,341 na kura zilizoharibika ni tano, kura halali ni 1,336, ambapo Tiboroha aliambulia kura 60 huku akimtangaza Msolla kuibuka mshindi kwenye kiti hicho kwa kura 1,276 na kumtangaza kuwa mwenyekiti mpya wa klabu ya Yanga.Katika nafasi ya makamu, Mchungahela alimtangaza Fredrick Mwakalebela baada ya kuibuka kwa kishindo cha kura 1,206 kati ya kura 1,341 zilizopigwa huku zikiharibika kura 21 na kuwambwaga wapinzani wake, Titus Osoro aliyepata kura 12 Yono Kavela 17 na Janeth Mbene 31.Na katika nafasi ya wajumbe walichaguliwa ni wanne kati ya 21 waliwania kwenye kiti hicho walionyakua ni Hamad Islam 1,556, Dominic Kata 1,088, Frank Kamugisha 1,072, Araphat Haji 1,024, na kura zilizoharibika ni 16.Mara baada ya kumaliza mchakato wa kuwatangaza Msolla aliwashukuru wanachama kwa kumuamini kwa kumchagua kwa kishindo kushika nafasi hiyo na kuwaahidi atavunja makundi yote yaliyotamalaki kwenye klabu hiyo na kuyaweka pamoja ili timu ipige hatua mbele.  Nashukuru kwa kuniamini kunipa nafasi hii ingawa siwezi kufurahi sana kwakuwa huu ni mzigo mzito mlionipa cha kwanza nitavunja makundi yote na kuweka umoja tusonge kwa pamoja  alisema Msolla alieleza atafanya kazi kwa uwazi ikiwemokulipa nguvu benchi la ufundi nguvu ikiwemo kuwapa uhuru wa kufanya kazi yao bila kuwaingilia kwenye masuala mbalimbali ikiwemo kwenye usajili.Kwa upande wa Makamu Mwakalebela alieleza watahakikisha wanatoa bajeti ya kutosha kwa benchi la ufundi kufanya usajili wa maana kusajili wachezaji wenye hadhi ya kuchezea Yanga ili kuifanya timu hiyo kukidhi matarajio ya wanachama wengi.  Tutaweka bejeti nzuri ikiwemo kumuachia Kocha kusajili mchezaji yeyote anayemuhitaji na kumuuza mchezaji anayetaka   alisema Mwakalebela.Viongozi wote waliochaguliwa kwenye nafasi ya Mwenyekiti na Makamu kwenye mchakato wa kampeni walijikita kwenye kufanya magezi ndani ya klabu hiyo ikiwemo kuifanya timu hiyo kuendeshwa kwa mfumo wa kisasa kama walivyofanya watani wao Simba na kuhakikisha inapiga maendela yaliyotukuka katika karne hii ya soka la kiushindani.Niwazi baada ya kuchaguliwa kazi iliyobaki ni kuhakikisha wanatimiza sera zao walizokuwa wanapita kuhubiri kwenye matawi ya klabu hiyo wakiomba nia ya kushika nafasi hizo adhimu kabisa. Kitendo cha wanachama kuwachagua viongozi hao wasomi kinaonesha kwa umoja wao wamechoka na shida walizopita miaka 80 iliyopita na kwamba wanahitaji klabu hiyo yenye historia lukuki hapa ni chini na ukanda wa Afrika Mashariki ipige hatua kwa kuleta mipango na dira ya kimaendelea kwa kutoka ilipo na kwenda mbele.Kwa miaka mingi klabu kongwe nchini za Yanga na Simba zilikuwa zikiongozwa na viongozi ambao hawakusoma hivyo walionekana kukosa mipango na maono ya kuzifanya timu hizo kujenga ufalme kwenye soka la Afrika na kuishia kila wanapoingia madarakani wanakuwa na dhamira moja tu ya kumfunga mpinzani wao.Wanachama wa Yanga wanaonekana wamebadilika kwa kukata mzizi wa fitina na kuteswa na kivuli cha Manji na wanakiu ya kuona wanapiga hatua kuliko hata walipofika watani zao Simba na kushindana na timu kubwa Kama TP Mazembe, Esparance na zinginezo zilizofanikiwa kwenye soka barani Afrika.Malengo hayo yote yanawezekana endapo Msolla (dokta) na Mwakalebeka kama wataiendesha Yanga kisayansi na kuachana kabisa na mawazo ya kuifunga Simba ndio mafanikio wakati kuna mambo ya kufanya zaidi hya hilo.UONGOZI MPYASafu hiyo mpya ya uongozi yenye matumaini inaingia ikiwa ni muda mrefu sasa Yanga imekuwa ikikabiliwa na changamoto lukuki, ikiwemo ombwe la uongozi dhaifu kwa kushindwa kusimamia mambo muhimu ambayo yangeifanya timu hiyo kupiga hatua matokeo yake imebaki kama ilivyozaliwa mwaka 1935 hadi sasa inafikisha miaka takribani 80.Yanga ni moja ya timu kongwe nchini, lakini hakuna kikubwa ilichofanya katika soka la Afrika, ambacho unaweza kusema kuwa kitakumbukwa na kizazi cha sasa na cha baadae. Klabu hiyo sasa inatakiwa kufanya mfumo wa kiuendeshaji kama walivyofanya wenzao wa Simba, ambao tayari timu yao inayoendeshwa kwa mfumo mpya. Simba ilianzishwa mwaka 1936.MAJUKUMU MAZITOUongozi mpya uliiongia madarakani chini ya Dk Msolla una kibarua kizoto cha kuhakikisha timu hiyo inaingia katika mfumu mpya, kupata fedha za uendeshaji na zile za usajili ili kuiwezesha timu hiyo kuimarika zaidi kwa kuwa na kikosi imara.Yanga imekuwa na tabia ya kutembeza bakuli kila inapocheza mechi za Ligi Kuu ili kuiwezesha timu hiyo kumudu gharama za uendeshaji pamoja na kuwalipa wachezaji posho pamoja na mishahara yao na inafanya hivyo kwa sababu bado haina wategemizi au vyanzo vya uhakika vya kuiingizia fedha.Mbali na vyote hivyo, pia Dk Msolla pamoja na timu yako yote hakikisheni katika kipindi cha miaka minne ya uongozi wenu mnaiwezesha Yanga inakuwa na uwanja wake wa mazoezi na hata ule wa mashindano, ambao mtaweza kuchezea mechi za ligi na hata zile za kimataifa.Miaka minne sio michache, hivyo Yanga mkijipanga vizuri mnaweza kuanza kutumia uwanja wenu na sio lazima uwe mkubwa kama ule wa Taifa kwani mnaweza kuwa na uwanja unaochukua watu wachcahe, lakini wenye sehemu nzuri ya kuchezea (pitch).MATARAJIO YA WENGIWanachama na wapenzi wengi wa Yanga wana matumaini makubwa na uongozi wa sasa ndio maana Msolla pamoja na Mwakalebela mmechaguliwa kwa kura nyingi, hivyo msiwaangushe wapiga kura wenu.Wanachama wanachotaka ni kwa timu yao kufanya vizuri katika Ligi Kuu Tanzania Bara pamoja na mashindano ya kimataifa ili kuwatambia wenzao wa Simba kwa kufanya vizuri. Msolla na kundi lako mmeaminiwa na wanachama, hivyo msiwaangushe wanachama hao na badala yake mpambane na kuhakikisha Yanga inatisha kimataifa na kwa kuwa moja ya klabu kubwa zaidi barani humo.