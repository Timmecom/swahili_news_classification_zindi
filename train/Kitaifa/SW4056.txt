 BARAZA la Mitihani Tanzania (Necta) limetangaza matokeo ya Kidato cha Nne mwaka 2018, huku ufaulu ukiongezeka kwa asilimia 1.29 kutoka asilimia 77.09 mwaka 2017 hadi asilimia 78.38 mwaka 2018.Aidha, mwanafunzi Hope Mwaibanje kutoka Shule ya Serikali ya Ilboru amekuwa mwanafunzi bora kitaifa na mwanafunzi pekee kutoka shule ya serikali katika kundi la wanafunzi 10 waliofanya vizuri kitaifa. Wengine tisa wametoka katika shule za St. Francis Girls na Marian Boys. Akitangaza matokeo hayo jijini hapa, Katibu Mtendaji wa Necta, Dk Charles Msonde alisema watahiniwa 332,965 sawa na asilimia 78.38 ya waliofanya mtihani wa Kidato cha nne wamefaulu, ambapo wasichana ni 163,920 sawa na asilimia 77.58 na wavulana ni 159,045 sawa na asilimia 79.23.Kwa mwaka 2017, watahiniwa waliofaulu walikuwa ni 287,713 sawa na asilimia 77.09, hivyo ufaulu wa jumla umeongezeka kwa asilimia kwa asilimia 1.29 ikilinganishwa na mwaka 2017. Alisema watahiniwa wa shule waliofaulu ni 284,126 sawa na asilimia 79.27 ya waliofanya mtihani, kati yao wasichana waliofaulu ni 142,888 sawa na asilimia 78.51 na wavulana 141,238 sawa na asilimia 80.05.Kwa mwaka 2017, watahiniwa 245,274 sawa na asilimia 77.57 ya watahiniwa wa shule, walifaulu, hivyo umeongezeka kwa asilimia 1.70 ikilinganishwa na mwaka 2017. Kwa upande wa watahiniwa wa kujitegemea, Dk Msonde alisema waliofaulu ni 38,839 sawa na asilimia 72,44 huku mwaka 2017 watahiniwa 42,439 sawa na asilimia 74.41 walifaulu mtihani huo. Hivyo ufaulu wa watahiniwa wa kujitegemea umeshuka kwa asilimia 1.97 ikilinganishwa na mwaka 2017,  alisema. Dk Msonde alisema ubora wa ufaulu kwa kuangalia madaraja waliopata, watahiniwa wa shule unaonesha kuwa jumla ya watahiniwa waliopata ufaulu mzuri wa madaraja ya I-II ni 113,825 sawa na asilimia 31.76 wakiwemo wasichana 47,779 sawa na asilimia 26.25 na wavulana 66,046 sawa na asilimia 37.43. Kwa mwaka 2017 idadi ya watahiniwa waliopata ufaulu wa madaraja I-III walikuwa 95,337 sawa na asilimia 30.15, hivyo ubora wa ufaulu umeongezeka kwa asilimia 1.61.Dk. Msonde alieleza ufaulu wa watahiniwa wa shule katika masomo ya Historia, Kiswahili, Fizikia, Kemia, Hisabati na Biashara umepanda kati ya asilimia 0.83 na 8.76 ikilinganishwa na mwaka 2017.   Ufaulu wa juu kabisa ni ule wa somo la Kiswahili ambapo asilimia 89.32 ya watahiniwa wote wa shule waliofanya somo hilo wamefaulu. Aidha, ufaulu wa chini kabisa ni ule wa somo la Hisabati ambapo asilimia 20.02 ya watahiniwa wote wa shule waliofanya somo hilo wamefaulu.   Pamoja na ufaulu kuendelea kuimarika, takwimu zinaonesha kuwa ufaulu wa masomo ya Fizikia, Hisabati, Biashara na Book-Keeping upo chini ya asilimia 50, hivyo juhudi za makusudi zinahitajika kuendelea kufanyika ili kuinua kiwango cha ufaulu wa masomo hayo ikiwa ni pamoja na kuongeza idadi ya watahiniwa kwenye madaraja ya juu ya ufaulu. Dk Msonde alitaja shule zilizofanya vizuri zenye idadi ya watahiniwa zaidi ya 40 zimepangwa kwa ubora wa ufaulu kuwa ni St. Francis Girls (Mbeya), Kemebos (Kagera), Marian Boys na Ahmes (Pwani), Canossa (Dar es Salaam), Maua Seminary (Kilimanjaro), Precious Blood (Arusha), Marian Girls (Pwani), Bright Future Girls (Dar es Salaam) na Bethel Sabs Girls (Iringa).Alitaja shule 10 za mwisho kitaifa kuwa ni Pwani Mchangani (Kaskazini Unguja), Ukutini (Kusini Pemba), Kwediboma (Tanga), Rwemondo (Kagera), Namatula (lindi), Kijini (Kaskazini Unguja), Komkalakala (Tanga), Kwizu (Kilimanjaro), Seuta (Tanga) na Masjid Qubah Muslim (Dar es Salaam). Akizungumzia watahiniwa waliofanya vizuri 10 bora kitaifa kuwa ni Hope Mwaibanje (Ilboru), Avith Kibani (Marian Boys), Maria Manyama, Atughulile Mlimba, Flavia Nkongoki na Leticia Ulaya (St. Francis Girls), Gibson Katuma na Bryson Jandwa (Marian Boys), Idegalda Kiluba(St. Francis Girls) na Isack Julius (Marian Boys).Wasichana bora waliofanya vizuri ni Maria Manyama, Atughulile Mlimba, Flavia Nkongoki, Leticia Ulaya, Idegalda Kiluba, Subilaga Mwaisela, Joyce Sapali, Ivory Anangisye, Saraha Kasala (St. Francis Girls) na Theresia Karuga (Anwarite Girls). Wavulana 10 bora ni Hope Mwaibanje (Ilboru), Avith Kibani, Gibson Katuma, Bryson Jandwa na Isack Julius (Marian Boys), Justine Byarasobile (Katoke Seminary), Emmanuel Kandege (Uwata), Saitoti Opendo (Ilboru), Peter Kiama (Feza Boys) na David Sichone (Pandahili).Aidha, kwa upande wa matokeo ya Mtihani wa Maarifa (QT), Dk Msonde alisema kati ya watahiniwa 14,344 waliosajiliwa, watahiniwa 12,237 sawa na asilimia 85.31 walifanya mtihani na watahiniwa 2,107 sawa na asilimia 14.69 hawakufanya mtihani. Alisema waliofaulu mtihani huo ni 7,642 sawa na asilimia 62.46. Kwa maka 2017 watahiniwa wa QT 8,80 sawa na asilimia 60.11 walifaulu mtihani huo.   Ufaulu umeongezekwa kwa asilimia 2.35 ikilinganishwa na ma 2017.