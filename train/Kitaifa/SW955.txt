 MKURUGENZI Mkuu wa Baraza la Taifa la Uhifadhi na Usimamizi wa Mazingira (NEMC), Dk Samuel Gwamaka amesema baraza limeshachukua tahadhari zote za kimazingira kabla ya kuanza ujenzi wa mradi mkubwa wa kuzalisha umeme wa wa Stiegler s Gorge. Tumejipanga kuhakikisha vyanzo vyote maji katika mto Rufiji katika mikoa ya Morogoro, Iringa, Dodoma, Njombe, Mbeya na Ruvuma vinatuzwa na kuwa endelevu,  Dk Gwamaka aliwaambia waandishi wa habari jijini Dar es Salaam waliotaka kujua hatua ambazo baraza limechukua kulinda mazingira kwenye eneo la Mto Rufiji.Alisema mradi wa kuzalisha umeme wa Stigler s Gorge ni muhimu sana katika kujenga uchumi imara wa viwanda na hivyo hatua za makusudi zimechukuliwa kulinda vyazo vyote vinavyotiririsha maji kwenye mto Rufiji.Alisema NEMC kama zilivyo taasisi mtambuka ipo mstari wa mbele kuchagiza maendeleo ya uchumi na viwanda nchini kwa kuhakikisha shughuli zote za kimaendeleo haziathiri mazingira yaliyopo. NEMC ipo makini kwa miradi yote ambayo inafanyika maeneo yaliyopo na vyanzo vya maji. Tunahakikisha vinalindwa na kuwa endelevu kwa faida ya vizazi vilivyopo na vile vijavyo,  amesema.Alisema baraza litaendelea kusimamia sheria na taratibu zote zinazosimamia mazingira hapa nchi ili kuyalinda kwani kufanya hivyo kutaiweka Tanzania katika nafasi nzuri kuelekea ujenzi wa uchumi wa kati na viwanda ifikapo mwaka 2025. NEMC inapongeza hatua mbalimbali zinazochukuliwa na Serikali ya Awamu ya Tano chini ya Rais Magufuli ya kujenga uchumi wa kati na viwanda ambavyo kimsingi vitaongeza ajira kwa Watanzania,  alisema.Dk Gwamaka aliziomba taasisi, mamlaka mbalimbali na Watanzania kwa ujumla kushirikiana na NEMC kuhakikisha kuwa mazingira katika maeneo husika yanatunzwa na kulindwa kwa faida ya vizazi vijavyo.Mwaka jana, Ofisi ya Makamu wa Rais (Muungano na Mazingira) iliwaagiza wakurugenzi wote wa miji, manispaa na majiji kuainisha vyanzo vyote vya maji katika maeneo husika ili viwekewe utaratibu wa kulindwa.Kukamilika kwa ujenzi wa bwawa la umeme la Stigler s Gorge mbali ya kumaliza tatizo la umeme nchini, utachochea kasi ya ukuaji wa sekta ya viwanda na kuleta mageuzi makubwa ya uchumi na kijamii ambapo megawati 2,100 za umeme zinatarajiwa kuzalishwa.Ulitiaji saini wa mkataba wa kuanza ujenzi wa mradi huo mkubwa wa umeme ulishuhudiwa na Rais Magufuli, Waziri Mkuu wa Misri na viogozi mbalimbali wa dini Ikulu jijini Dar es Salaam mwishoni mwa mwaka jana.