 Chama Cha Mapinduzi (CCM) kimeweka bayana msimamo na mwelekeo wake katika masuala ya kilimo na viwanda, ulinzi na usalama na sayansi na teknolojia katika mapambano ya kujikomboa kiuchumi.Msimamo huo umetolewa na Katibu Mkuu wa CCM, Bashiru Ally katika Mkutano Maalum wa Baraza Kuu la Umoja wa Vijana wa Chama Cha Mapinduzi (UVCCM),Alisema katika mazingira ya sasa duniani, mapambano ya kiuchumi yamejikita katika namna ambavyo nchi masikini zinasimamia ipasavyo sekta ya kilimo, uzalishaji wa kilimo wenye tija na viwanda vitakavyochakata bidhaa za kilimo na kujenga uwezo wa kuzalisha chakula na kujitosheleza kwa mahitaji ya ndani na ya ziada.Bashiru alifafanua unyeti wa suala la ulinzi na usalama na kwamba vijana ndio walinzi wa mwanzo na wananchi. Hivyo, alisema uzalendo, nidhamu, kufanya kazi, utii na kujitoa ni misingi muhimu kwa vijana wa CCM.Akizungumzia sayansi na teknolojia, Bashiru alieleza sayansi na teknolojia ni uwanja wa mapambano na ni muhimu kujihami mapema na kuwa tayari kukabiliana mashambulizi ya kimtandao. Alisema wanaotumia mitandao kupotosha kazi nzuri inayofanyika katika nchi yetu, lazima wajibiwe kwa hoja na kwa ushahidi wakati wote.Bashiru aliwataka wajumbe wa Mkutano Maalum wa Baraza Kuu la UVCCM, kuchagua kiongozi (mjumbe wa Halmashauri Kuu ya Taifa kutoka Vijana), ambaye anaelewa mazingira ya sasa na awe tayari kuulinda Muungano, kujenga umoja, kulinda uhuru.Pia, mtu huyo awe mwenye msimamo usioyumba, atakayelinda heshima ya viongozi wetu na anayeakisi maono na mwelekeo wa Mwenyekiti wa Taifa wa CCM, Rais John Magufuli.Alisema vitendo vya ukabila, udini, ubaguzi wa rangi na rushwa na kila jambo linalokwenda kinyume na Katiba, kanuni na desturi nzuri za CCM havina