 BARABARA ya Morogoro-Dodoma yenye urefu wa Kilomita 259 inasanifi wa upya ili ijengwa kwa viwango vya uboro unaoendana na mahitaji ya sasa.NAIBU Waziri wa Ujenzi, Uchukuzi na Mawasiliano, Elias Kwandikwa amesema mpango huo unafanywa katika mwaka wa fedha 2018/19 na mara baada ya usanifu kumalizika wapatapa michoro na kufahamu gharama halisi za ujenzi.Naibu Waziri alisema hayo hivi karibuni mjini Morogoro alipofanya ziara ya ukaguzi wa matengenezo ya barabara katika maeneo mbalimbali kutoka Dodoma hadi Moropgoro yakiwemo ya Kibaigwa, Gairo na kuangalia shughuli za ujenzi wa mizani mpya ya kisasa eneo la Dakawa Magereza barabara ya Morogoro- Dodoma.Alisema licha ya kuendelea kuihudumia barabara hiyo kuu serikali imekuja na mpango mwingine wa kufanya usanifu kwa mwaka wa fedha wa 2018/19 ili kupata michoro ambayo itaelezea gharama halisi ya kujenga barabara mpya katika kiwango cha ubora na mahitaji ya sasa.Kwandikwa alisema serikali imekuwa ikitenga fedha nyingi kila mwaka kwa ajili ya ukarabati wa barabara kuu mbalimbali ikiwemo hiyo ya Morogoro-Dodoma ili ziweze kutoa huduma za usafirishaji wa abiria na mizigo na kwamba babrabara hiyo ni ya zamani kwani imejengwa zaidi ya miaka 30 iliyopita na sasa imechakaa na kuzeeka.Akizungumzia ujenzi wa mizani, Naibu Waziri alisema, Serikali itaendelea kujenga mizani ya kisasa katika barabara kuu nchini ambayo itapunguza msongamano wa magari na kuharakisha usafirishaji wa mizigo, abiria na pia kulinda barabara.Naibu Waziri alisema, mizani ya kisasa inayojengwa na iliyopo itakatoboreshwa ili ikidhi utoaji wa huduma zote muhimu kama vituo vya Polisi, TRA, ukaguzi wa magari, upimaji wa ulevi kwa madereva, kuengesha magari na maeneo ya kupumzika madereva.Naye Meneja wa Wakala wa Barabara (Tanroads ) Mkoa wa Morogoro, Doroth Mtenga alisema, ujenzi mzani hiyo ya kisasa ulianza Oktoba 25, 2017 kwa gharama ya Sh bilioni 14. 784 fedha zilizotolewa na Serikali kuu na hadi sasa ujenzi wake umefikia asilimia 70 na kiasi cha malipo kwa mkandarasi kilicholipwa ni Sh bilioni 5.7 sawa na asilimia 40.Mhandisi Mtenga alisema, mradi huo wa ujenzi wa mizani mbili za kisasa za kupima magari, eneo la Dakawa Magereza una majengo mawili ya ofisi, vibanda viwili vya polisi, vinne vya mlinzi na vyoo viwili na ni moja wapo ya hatua za kudhibiti na kupunguza uharibifu wa barabara kutokana na magari kuzindisha uzito.Hta hivyo alisema ujenzi huo ulipangwa ukiamilishwe ifikapo Januari 24, mwakani, lakini kutoka na kuchelewa kupata eneo la upande mmoja wa ujenzi kwa zaidi ya miezi sita ambazo zilikuwa nje ya uwezo wa mkandarasi kutokana na ardhi kumilikiwa na taasisi mbili tofauti za serikali. Mhandisi Mtenga alisema kwa sasa mkandarasi wamewasilisha ombi la kuongezewa muda hadi Aprili 24, mwakani na kwamba Wakala utaendelea kumsimamia ili ujenzi huo ukamilishwe kwa wakati katika muda wa nyongeza ulioombwa.