 BENKI ya Dunia imeisifu Serikali ya Awamu ya Tano chini ya Rais John Magufuli katika kupunguza umasikini na kujenga miundombinu imara ya kukuza uchumi wa Taifa. Mwakilishi wa Benki ya Dunia, Denis Biseko alitoa pongezi hizo jana, jijini Dodoma wakati wa uzinduzi wa Ripoti ya Matokeo ya Viashiria muhimu vya utafiti wa mapato na matumizi ya kaya binafsi nchini Tanzania bara mwaka 2017/18. Mwakilishi huyo alisema juhudi zinazofanywa na serikali katika kupunguza umasikini na kuwa taasisi inayoshughulikia suala hilo, ni kubwa na hivyo kui- pongeza serikali na Ofisi ya Takwimu nchini. Katika uzinduzi huo, ambapo Waziri Mkuu Kassim Majaliwa alikuwa mgeni rasmi, ilielezwa kuwa uma- sikini wa mahitaji ya msingi miongoni mwa wananchi wa Tanzania Bara umepungua kutoka asilimia 28.2 katika mwaka 2011/12 hadi 26.4 katika mwaka 2017/18. Vile vile, kiwango cha umasikini wa chakula Tanza- nia Bara kimepungua kutoka asilimia 9.7 katika mwaka 2011/12 hadi asilimia 8.0 katika mwaka 2017/18.Awali, Naibu Waziri wa Fedha na Mipango, Dk Ashatu Kijaji alisema umasi- kini wa mahitaji ya chakula katika jamii umepungua kutoka asilimia 28.2 katika mwaka 2011/12 hadi 26.4 katika mwaka 2017/18 kuto- kana na uwekezaji katika miundombinu mbalimbali na miradi mikubwa ya kitaifa.Dk Kijaji alisema juhudi zinatakiwa zaidi ili kuon- geza kasi ya kupungua kwa umasikini kwa kasi zaidi kunahitaji juhudi na maarifa ya ziada. Akizindua ripoti hiyo, Waziri Mkuu Majaliwa alisema kiwango cha umasikini wa mahitaji ya msingi katika mwaka 1991/92 kilikuwa asilimia 39.0 hadi sasa kimepungua kwa asilimia 13 katika kipindi cha miaka 26.Akimnukuu Waziri mwenye dhamana, Waziri Mkuu alisema matokeo ya utafiti huu ni kupungua kwa umasikini wa chakula kutoka asilimia 22 mwaka 1991/92, asilimia 19 mwaka 2000/01, asilimia 17 mwaka 2007, asilimia 10 mwaka 2011/12 hadi asilimia 8.0 mwaka 2017/18.Alisema hali ya chakula nayo imeendelea kuimarika kwa zaidi ya asilimia 124 na hivyo, kuwa kiashiria tosha cha utoshelevu wa chakula kwa msimu wa 2019/2020. Waziri Mkuu alisema kwa upande wa huduma ya maji, matokeo yameendelea kuonesha kuwa asilimia 73 ya kaya Tanzania Bara kwa mwaka 2017/2018 zilitumia maji ya kunywa kutoka vyanzo bora vya maji katika kipindi cha kiangazi ikilinganishwa na asilimia 61 mwaka 2011/12. Alisema kaya zinazoishi kwenye nyumba zenye paa la kisasa zilizoezekwa kwa bati zimeongezeka kutoka asilimia 68 mwaka 2011/12 hadi kufikia asilimia 84 mwaka 2017/18 wakati kuta za kudumu zimeongezeka kutoka asilimia 46 mwaka 2011-12 hadi kufikia asilimia 79 mwaka 2017/18. Kuhusu hali ya umasi- kini, Waziri Mkuu alisema si wa Tanzania peke yake, Kenya kiwango cha umasi- kini wa mahitaji ya msingi ni asilimia 36.8 katika mwaka 2015, Afrika ya Kusini (55.5), Rwanda (38.2), Zambia (54.4), Ethiopia asilimia (23.5) na Zimbabwe (72.3). Waziri Mkuu aliagiza Ofisi ya Takwimu Taifa kusambaza watendaji katika ngazi ya halmashauri na katika mikoa ili kupata tak- wimu za kutosha kwa ajili ya maendeleo ya nchni. Mtakwimu Mkuu wa Serikali, Dk Albina Chuwa alisema katika utafiti huo uliokusanya viashiria vina- vyohusu upatikanaji wa maji safi na salama, nishati ya umeme, hali ya vyoo katika kanya na viashiria vingine wamebaini kwamba asilimia 93 ya watanzania bara wanatumia vyoo jambo ambalo ni mafanikio makubwa ya serikali ya awamu ya tano.Kwa upande wa matu- mizi ya akaunti, asilimia 12.3 ya kaya zote nchini Tanzania bara angalau mwanakaya mmoja anamiliki akaunti katika benki yoyote ile nchini.Juhudi zinatakiwa kufanya na benki ili kuongeza idadi ya watanzania wanaotumia benki kwani inahitaji kuchangia kupunguza umasikini wa mahitaji ya watu kwa kutoa mikopo yenye riba nafuu.