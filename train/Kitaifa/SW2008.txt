 WAZIRI Mkuu, Kassim Majaliwa amesisitiza utawala bora katika utoaji wa huduma za kibenki. Ameeleza kuwa mwaka jana serikali ilifungia benki tano zilizofilisika na kusababisha hasara kwa wanahisa pamoja na wananchi waliofungua akaunti katika mabenki hayo, kutokana na ukosefu wa utawala bora na tamaa kwa watumishi.Pia, amesema kuwa serikali inaratibu vyema mfumo wa utoaji wa fedha za kigeni, kwa kuanza na mabenki mbalimbali na baadaye Benki Kuu (BoT) itaweka utaratibu wa kufungua maduka mengine ya kigeni ya kimkakati katika maeneo mbalimbali nchini.Akifungua semina ya wanahisa wa Benki ya CRDB jana Jijini Arusha, Waziri Mkuu Majaliwa alisema hivi sasa BoT inakamilisha utaratibu wa kufungua maduka ya kubadilisha fedha ya kimkakati ili kuwezesha maduka ya kubadilisha fedha za kigeni yaliyofungwa awali, kufanya kazi katika maeneo ya kimkakati.Aliwaondoa hofu wafanyabishara wa maduka ya kubadilisha fedha za kigeni na kuwataka kutokuwa na wasiwasi kwani Benki Kuu ya Tanzania, mara itakapokamilisha taratibu zake, maduka hayo yatafunguliwa kwa utaratibu utakaowekwa Alisisitiza pia utawala bora ni muhimu kuzingatiwa na kuitaka Benki ya CRDB itoe elimu ya mjasiriamali ili waweze kujua matumizi ya fedha zao, ikiwemo elimu ya mjasiriamali ili wananchi waepukane na uuzwaji wa nyumba zao au mali walizonazo. Sitegemei benki hii kufilisika bali itakuwa mfano kwa mabenki bora yanayozingatia utawala bora, pia wale waoliofungiwa kufanya biashara za kubadilisha fedha katika maduka mbalimbali nchini, wasubiri Benki Kuu inafanya utaratibu na ikikamilisha yatafunguliwa maduka ya kimkakati katika maeneo mbalimbali nchini,  alisema.Waziri Mkuu alisisitiza kuwa serikali inatambua mchango wa aliyekuwa Mkurugenzi Mtendaji wa Benki ya CRBD, Dk Charles Kimei na kumtaka mkurugenzi wa sasa kuhakikisha anafuata nyayo zake ili aweze kuhakikisha benki hiyo inakua kwa kasi, ikiwemo kutoa elimu ya kieletroniki kwa wananchi ili kuendana na kasi ya kiteknolojia Mkurugenzi Mtendaji wa CRDB, Abdulmajid Nsekela alisema benki hiyo imeweka vipaumbele vitano, ikiwemo uboreshaji wa huduma kwa wateja, kuongeza matumizi ya kifedha kidigitali kwa kufungua matawi zaidi ya 263 pamoja na mawakala zaidi ya 8,000 na benki hiyo kuongoza kifaida Awali, Mwenyekiti wa Bodi ya benki hiyo, Ally Laay alisema benki hiyo imetoa gawio la asilimia 35 sawa na Sh bilioni 19.5 kwa serikali ili kuboresha huduma mbalimbali za maendeleo.Alitoa rai kwa watanzania kuwa na utamaduni wa kununua hisa ili waweze kuvuna gawio kila mwaka Alisema bado wananchi wengi hawaamini katika gawio la hisa au hununua hisa, bali wanawekeza zaidi katika miradi mingine ya maendeleo, hivyo ni vyema elimu zaidi ya itolewe shuleni na maeneo mbalimbali juu ya ununuzi wa hisa ili waweze kujikwamua kiuchumi hapo baadaye.