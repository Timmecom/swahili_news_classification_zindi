 RAIS wa Kenya, Uhuru Kenyatta amesema Watanzani na Wakenya ni wamoja na hakuna mtu anaweza kuwatenganishwa kutokana na undugu na urafi ki uliojengwa hata kabla ya ukoloni.Rais Kenya alisema hayo jana wakati alipowasili katika Uwanja wa Ndege wa Chato kwa ziara binafsi kumtembelea Rais John Magufuli ambaye yupo Chato, mkoani Geita kwa ajili ya mapumziko.Rais Magufuli baada ya kumpokea mgeni wake, alimtaka Rais Uhuru kuzungumza na wananchi waliokusanyika uwanjani hapo kumlaki ambapo alisema ana furaha tele kuwa katikati ya Watanzania na akiwa ni Rais wa Kwanza wa nje kukanyaja Chato. Wakati nashuka kwenye ndege nilisema mimi ni Rrais wa Kwanza wa nje kukanyaga Chato, nikamwambia Rais Magufuli nashukuru kwa mwaliko wake, nikiwa hapa siku ya leo(jana), kama Rais wa nchi jirani na nchi ndugu  lakini leo ya muhimu sana nimekanyaga hapa kwenu kama ndugu na rafiki wa rais wenu Magufuli,  alisema.Kwa mujibu wa Rais Uhuru, yupo hapa nchini kwa sababu ya uhusiano mwema wakiwa kama marais wa nchi jirani katika kudumisha urafiki mwema.  Mungu alisema unaweza kuchagua rafiki lakini jirani ni yule Mungu aliyekuchaguliwa.Wakenya tuna furaha kuchaguliwa rafiki ambaye amekuwa pia ndugu. Tupo hapa kusisitiza mataifa yetu mawili, ni mataifa yaliyobarikiwa na Mungu, tuko na wananchi wanajuana, tunazungumza lugha moja, tukitoka hapa tukikutana popote tunazungumza lugha ya nyumbani na kitaifa.Ufike upande wa Pwani hawa pia ni ndugu, mpaka wa Taveta hadi mpaka wa chini ni lugha moja, jamii moja, mtu akitaka kututenganisha hawezi,  alisema. Rais Uhuru alisema Wakenya na Watanzania ni watoto wa Jumuiya ya Afrika Mashariki (EAC), hivyo wanapaswa kufanya kila wawezalo kuhakikisha wanaondoa vikwazo vyote ambavyo vinaweza kuzuia wananchi wa pande zote kuchangamana. Lazima tuondoe vikwazo vyote vinavyozua watu wetu kuoana, kufanya biashara pamoja, njia ya kuondoa mipaka na ukabilia ni pamoja na watu wetu kuchangamana, kuaona  watoto wakizaliwa wanaona wao ni wana wa Afrika Mashariki,  alisisitiza. Rais Uhuru alisema angependa wakati anaondoka madarakani, aone wananchi wa Afrika Mashariki wakiwa kitu kimoja na kukemea wanasiasa wanaofikiri mwisho wa mipaka ya vijiji vyao tu. Wawezaje kumwambia mfanyiabiashara wa Tanzania asifanye biashara Kenya, asitembee Kenya, huwezi zuia Mkenya kwenda kufanya biashara Tanzania au kutembelea rafiki yake Kenya au Mkenya ashindwe kwenda Tanzania kuoa,  alisema.Rais huyo wa Kenya alisema wanataka Afrika Mashariki yenye watu wanafikiria vyema, wenye maono ya mbele, wanaofahamu Kenya ikitajirika Tanzania imetajirika, watu ambao hawagawanyi watu kwa mambo madogo madogo.Aliongeza kuwa,  sio kila wakati tutembeleane kwa mambo ya kirasmi, kama leo (jana) nimekuja nakwenda kula samaki nyumbani kwa Rais Magufuli na kupiga story tukiwa kama marafiki  wanasiasa wapunguze siasa wakati wote.Rais Uhuru alimpongeza Rais Magufuli kwa mambo mazuri na kukiri kuwa amefanya maendeleo makubwa ikiwa ni pamoja na ujenzi wa uwanja huo wa ndege na kuongeza kuwa hata uwekezaji uwatafuata kwani wawekezaji wataona kuna uwanja wa ndege, maji yapo, viwanda vitafuata. Aliwata wanasiasa wajipange kwa maendeleo na kuacha kuhubiri siasa kutwa. Sisi ni nchi za demokrasia, siasa wakati wake ukifika, siasa sio ianze kutoka asubuhi hadi jioni kila mahali siasa tu.   Namshukuru tena Rais Mafuguli kwa kuniruhusu kuja kumsalimia, Mungu aendelee kuwalinda na tuendelee kuwa na ushirikiana kwa maendeleo ya wananchi wa Tanzania na Kenya, Mungu awabariki na Mungu awalinde sana,  alisema.Naye Rais Mafuguli katika hotuba yake ya kumkaribisha Rais Uhuru, alisisitiza kuwa Tanzania na Kenya ni marafiki na ndugu ndio maana alifurahi sana Rais Uhuru alipompigia kutaka kuja kumtembelea. Nilipofika Chato nilishangaa sana kuona Rais Uhuru ananipigia, nikajiuliza ananipigia anataka nini wakati nipo mapumziko, lakini aliniamnia amesikia nipo Chato na kuwa anataka kuja kuwasalimia wananchi wa Chato, mimi (Rais Magufuli) na mama yangu,  alisema.Alikiri kuwa Rais Uhuru ameweka historia ya kuwa Rais wa Kwanza wa nchi jirani na wa nje kufika Chato na kuwa wananchi wa eneo hilo na Watanzania wamefurahi kwa ziara yake pamoja na kwamba ni ziara binafsi. Rais Magufuli alisema Tanzania na Kenya ina uhusiano mzuri hata kabla ya ukoloni na kuongeza kwamba ni nchi mbili jirani zinazounganishwa na Ziwa Victoria huku asilimia 51 ikiwa Tanzania na Kenya ikiwa asilimia tatu, lakini samaki hawana mipaka wanaishi kwa raha. Kwa kutumia Ziwa hilo, Mtanzania anaweza kusafiri kutoka Chato kwenda Kenya. Watanzania na Wakenya ni marafiki, tunazungumza lugha moja na tamaduni zetu zinafafa, kwa Watanzania na Wakenya kila mmoja nchi hizi ni nyumbani,  alisema.Rais Magufuli alisema serikali zote pia zinashirikiana vizuri tangu nchi hizo zilipopata uhuru na kuwa mwaka 2009 walianzisha Tume ya pamoja na kuwa Tanzania na Kenya zinashirikiana pamoja katika nyanya za kimataifa ikiwemo EAZ, Umoja wa Afrika, Umoja wa Kimataifa na kuwa ushirikiano huo mzuri nchi zote mbili zimeweza kunufaika kibiashara.Kwa mujibu wa Rais Magufuli, Tanzania na Kenya 2018 ilifanya biashara yenye thamani ya zaidi ya Sh trilioni moja na kwamba Tanzania iliuza bidhaa Kenya zenye tahamni ya Sh trilioni 482.3 na kuwa Kenya ni miongoni mwa nchi tano zenye uwekezaji mkubwa Tanzania. Alisema Watanzania na Wakenya wanashirikiana katika miradi mbalimbali. Kufika kwako Rais Uhuru kumedhihirisha umma wa dunia kuwa Tanzania na Kenya ni marafiki wa kufa na kupona. Napenda kushukuru tena kwa kututembelea Tanzania, kuendeleza ushirikiano na siku zote tutatembea kama ndugu,  alisema. Rais Magufuli alisisitiza kuwa Watanzania na Wakenya wasikubali kulaghaiwa na kujiona ni watu tofauti na kumpongeza Rais Uhuru na serikali yake kwa hatua waliochukua baada ya mtu mmoja kutoa kauli ya kuwatenganisha Wakenya na Watanzania.  Maneno kutoka kinywani wa binadamu ni sumu kali.Hasa inapotolea na mtu mwenye nafasi katika umma, lakini nashukuru kwa hatua ya haraka uliochukua wewe na serikali yako, na mara moja ulituma ujumbe kupitia Balozi wa Kenya na akanifikishia nashukuru sana,  alisema.Rais Magufuli alisema Watanzania wanawapenda na kuwathamini Wakenya na kusema kila mahali wapo Tanzania wapo Wakenya na kuongeza kuwa ndio Afrika Mashariki wanayotaka kuijenga. Tunajenga meli kubwa Ziwa Victoria, tunataka meli hii iende Kisumu, Kenya na Jinja, Uganda na sio Mwanza tu, tunataka Wakenya, Waganda na Watanzania wajione sawa na wote wafaidike, huo ndio uchumi wa kisasa na ndio maana Umoja wa Ulaya wameungana  nataka kuwaaambia idadi kubwa ya watu ambao wanafanya kazi ndio  indicator  kubwa ya kukua uchumi, hii ni mtazamo potofu kuwa watu wakiwa wachache ndio watajenga uchumi, hamjiulizi kwa nini Ulaya waliungana, mnapoungana mnajenga uchumi mzuri na mkubwa zaidi,  alisema. Rais Magufuli alimshukuru tena Rais Uhuru kwa kumtembelea kwa kile alichoeleza ni rafiki, ndugu na jirani yake wa kweli.