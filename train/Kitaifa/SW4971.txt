 NAIBU Katibu Mkuu, Wizara ya Nchi Ofi si ya Rais , Tawala za Mikoa na Serikali za Mitaa (Tamisemi), Tixon Nzunda amewataka wakurugenzi wa halmashauri za wilaya zilizopo mikoa ya Mara , Shinyanga na Kigoma, ambao wametumia fedha ( kuchepusha ) zenye kufi kia Sh milioni 500, zilizotolewa na Mpango wa Kuboresha Elimu ya Msingi Tanzania (EQUIP) , kinyume na malengo yaliyokusudiwa, kuzirejesha ifi kapo Januari Mosi 2019.Nzunda alitoa agizo hilo mjini Morogoro juzi katika kikao, kilichowakutanisha wakurugenzi, maofisa elimu wa mikoa na wilaya na maofisa mipango wa halmashauri za mikoa tisa, waliokutanishwa kwa ajili ya kujengewa uwezo wa utekelezaji wa mradi wa kuboresha ufundishaji katika shule za msingi .Aliwaagiza wakurugenzi watendaji wa halmashauri za mikoa hiyo, ambazo zimebainika kutumia fedha za mradi huo kwa shughuli nyingine, kuhakikisha zinarejeshwa kufikia Januari Mosi 2019 na halmashauri zitakazoshindwa kutekeleza agizo hilo, hatua kali zitachukuliwa mara moja. Mkoa wa Mara kuna halmashauri tatu za wilaya, mikoa mingine ni Kigoma na Shinyanga na tayari tumetoa maelekezo wazirudishe fedha hizi ifikapo Januari Mosi, 2019 ili zitumike kwa kazi zilizopangiwa waweka hazina wa halmashauri hizi zilizochepusha fedha za mradi, ambao ndiyo wenye jukumu la kulinda fedha hizo, wazirejeshe ndani ya muda huu, la sivyo tutawawajibisha moja mmoja,  alisisitiza Nzunda.Hata hivyo, alisema kila halmashauri ilikuwa inapokea fedha kwa kiwango tofauti na fedha hizo Sh milioni 500, hazikuweza kutumiwa kwa lengo lililokusudiwa, bali zimechepushwa na halmashauri zinazohusika na mradi wa EQUIP.Mbali na agizo hilo, alisema pia serikali imetenga Sh bilioni 15 na kuzipeleka katika halmashauri za mikoa 13 kwa ajili ya kumalizia maboma na kujenga majengo mapya ya madarasa na shughuli nyingine za sekta ya elimu, hivyo wakurugerenzi wanapaswa kuzitumia kwa shughuli zilizolengwa na si vinginevyo. Fedha za elimu ya Msingi na Sekondari hatutaki kuona hata senti moja inapotea, zote zitumike katika maeneo yaliyopangwa ukiwemo ujenzi wa madarasa   kugusa fedha hizi kinyume na utaratibu wa serikali ,wahusika tutawaondoa kwenye nyadhifa zao na kuhakikisha hatua nyingine za kinidhamu zinachukuliwa na pale penye makosa ya kijinai watapelekwa kwenye vyombo vya dola na mahakamani,  alisema Nzunda.Naibu Katibu Mkuu Wizara ya Elimu, Sayansi na Teknolojia, Dk Ave Maria Semakafu aliwataka maofisa elimu kuhakikisha wanafunzi wanaochaguliwa kujiunga na kidato cha kwanza, wawe ni wale waliofaulu na wanajua kusoma na kuandika na si kwa ajili ya ushindani wa kufaulisha .Aliwataka kujenga uhusiano mzuri na walimu wa shule za msingi na sekondari, kwani taarifa zilizotolewa na wadhibiti ubora, zinapanisha kuwa baadhi ya maofisa elimu hasa wa msingi na sekondari, wamekuwa wakiwanyanyasa walimu bila sababu za msingi, jambo ambalo linawavunja moyo walimu katika masuala ya ufundishaji.Mratibu wa mradi huo, Steven Myamba alisema mradi unatekekezwa katika mikoa tisa ya Tanzania, kwa kuanzia na mikoa saba ya Dodoma, Kigoma, Shinyanga, Simiyu, Tabora , Mara na Lindi. Baadaye itaongezwa mikoa miwili ya Singida na Katavi. Mradi huo wa miaka sita wa paundi milioni 90 ( zaidi ya Sh bilioni 100), umefadhiliwa na serikali ya Uingereza na utakamilika mwaka 2020.