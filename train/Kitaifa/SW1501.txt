 RAIS wa Zanzibar, Dk Ali Mohamed Shein amesema kutokana na juhudi kubwa za serikali za kuimarisha uchumi, ukusanyaji wa mapato umeongezeka na kwamba kwa mwaka 2017/18 serikali ilikusanya Sh bilioni 688.7 ikilinganishwa na Sh bilioni 521.8 zilizokusanywa na taasisi za ukusanyaji kodi kwa mwaka 2016/17.Taasisi zinazokusanya kodi kwa ajili ya Serikali ya Mapinduzi Zanzibar (SMZ) ni mamlaka ya mapato ya Tanzania (TRA) na Bodi ya Mapato ya Zanzibar (ZRB).Akihutubia maelfu ya wananchi waliofurika katika Uwanja wa Gombani, Chakechake kisiwani Pemba jana kuhitimisha kilele cha miaka 55 ya Mapinduzi, Dk Shein alisema kwamba kasi ya ukuaji wa uchumi imefikia asilimia 7.7 kwa mwaka 2017 ikilinganishwa na asilimia 5.8 kwa mwaka 2016.Kadhalika alisema pato la mtu binafsi liliongezeka na kufikia Sh milioni 2.1 sawa na dola za Marekani 944 kwa mwaka 2017 ikilinganishwa na Sh milioni 1.89 sawa na dola za Marekani 868 kwa mwaka 2016, huku mfumuko wa bei ukiendelea kudhibitiwa katika tarakimu moja.Kwa mwaka 2018 kasi ya mfumuko wa bei ilifikia asilimia 3.9 ikilinganishwa na asilimia 5.6 katika mwaka 2017.Utegemezi Aidha, Dk Shein alisema kwamba mafanikio ya ukuaji wa uchumi kumeifanya serikali yake kupunguza hali ya utegemezi wa bajeti ambao kwa sasa umefikia asilimia 5.1 kwa mwaka 2018/20219 ikilinganishwa na utegemezi wa asilimia 7.3 kwa mwaka 2017/18. Wakati serikali ya Mapinduzi ya Zanzibar, awamu ya saba inaingia madarakani mwaka 2010/11 kiwango cha utegemezi kilikuwa ni asilimia 30.2,  alisema Dk Shein na kuongeza kuwa mafanikio hayo yamechangiwa na juhudi mbalimbali za serikali ikiwemo kuwashajiisha wazalishaji wa ndani na kuweka mazingira mazuri ya biashara katika uagizaji na usafirishaji wa bidhaa nje ya Zanzibar.Aidha alisema kwamba serikali yake imeendelea kuimarisha sekta ya viwanda na mchango wake katika pato la taifa umefikia shilingi bilioni 631.6 sawa na asilimia 19.6 kwa mwaka 2017, kutoka shilingi bilioni 528.6 mwaka 2016 sawa na asilimia 19.2 na kuongeza kuwa hilo limechangiwa na kuimarika kwa viwanda mbalimbali vilivyopo Zanzibar.Kwa upande wa biashara kati ya Zanzibar na Tanzania Bara, alisema jumla ya bidhaa zenye thamani ya Sh bilioni 17.21 zilisafirishwa kutoka Zanzibar kwenda Tanzania Bara na bidhaa zenye thamani ya Sh bilioni 232.59 zilisafirishwa kutoka Tanzania Bara kuja Zanzibar.Uinuaji wa pato la watuKatika kuinua pato la mtu mmoja mmoja, Rais Shein alisema kwamba kwa miaka saba mfululizo serikali yake imeendelea kutekeleza sera yake ya kumlipa mkulima kiwango cha asilimia 80 ya bei ya karafuu katika soko la dunia ambayo ni sawa n ash 14,000 kwa kilogramu moja.Hata hivyo, alisema kwamba jumla ya tani 7,464 za karafuu zenye thamani ya Sh bilioni 131.955 zimeuzwa nje ya nchi kwa mwaka 2017/18 ikilinganishwa na tani 2,253 za karafuu zenye thamani ya Sh bilioni 38 zilizouzwa mwaka 2016/17.Pia alisema lipo ongezeko la pato kutokana na utalii kuongezeka kwa idadi yao kila mwaka na kuwa kwa mwaka 2018 jumla ya watalii 520,809 waliwasili nchini ukilinganisha na watalii 433,116 waliwasili mwaka 2017.Aidha alisema wataendelea na kujitangaza pamoja na kufanya maonesho kila mwaka ya utalii ili kuvutia watalii zaidi.Akizungumzia mafanikio mengine mengi ya mapinduzi alisema kwamba serikali yake imeyaishi malengo ya mapinduzi kwa kusogeza huduma nzuri na bora kwa wananchi.Huduma hizo ni katika sekta ya maji, elimu, uchukuzi na utetezi wa wanyonge hasa watoto na wanawake.ElimuAlisema katika hotuba yake hiyo kwamba miongoni mwa malengo makuu ya mapinduzi yalikuwa ni kuwapa elimu bila malipo na yenye manufaa wananchi wake kwa ajili ya maisha yao na kwamba katika kipindi cha miaka 55 ya mapinduzi yamepatikana mafanikio makubwa sana na kuimarika kwa huduma za elimu. Kabla ya mapinduzi ya mwaka 1964 huduma hizo zilikuwa chache na zikitolewa kwa ubaguzi na wachache waliopata fursa ya elimu, walilazimika elimu hiyo wailipie  alisema na kuongeza kwa idadi ya shule zilikuwa chache lakini kwa sasa zipo nyingi na elimu inatolewa bure toka awali msingi hadi sekondari na wale wanoafika chuo kikuu wanasomeshwa kwa mkopo.Alisema siku za maandalizi zimeongezeka kwa mara 272 zenye wanafunzi 72,151 kwa mwaka 2018 ukilinganisha na skuli mbili zilizokujwa na wanafunzi 60 kwa mwaka 1963.Upande wa sekoindrai nao umeongezeka mara 67 kufikia junmla ya shule 268 zenye idadi ya wanafunzi 126,913 kwa mwaka 2018 ikilinganishwa na skuli 4 zilizokuwa na idadi ya wanafunzi 734 kwa mwaka1963.AfyaAlisema serikali inaendelea na uamuzi wake ilioutoa Machi 3,1965 wa kuwapa wananchi matibabu bure na huduma zake zinaendelea kuimrishwa kwa kuajiri wataalamu zaidi, kujenga hospitali kupandisha hadhi zilizopo na kuhakikishakwamba wahudumu wanakuwa na nafasi ya kusikiliza wagonjwa wao kwa kupunguza kiwango cha uwiano kati ya wahudumu na wagonjwa.Rais Shein alisema kutokana na juhudi hizo kiwango cha malaria kimepungua na kubaki asilimia 0.4 mwaka 2018.Pamoja na mafanikio alisema kwamba taifa hilo linachangamoto ya maradhi yanayoambatana na kuimarika kwa uchumi wa wananchi kama kisukari,maradhi ya moyo ambayo mengi yanatokana na kubadilika kw atabia za ulaji.Kuhusu tatizo la dawa alisema litaisha kwa sababu wametanua bajeti ya wizara ya afya kwa kutenga Sh bilioni 12.7 ikilinganishwa na Sh bilioni 7.0 mwaka 2017/18.MajiDk Shein amesema kwamba ni jambo la kufurahishwa kwamba hivi sasa vijiji mbalimbali vya mkoa wa Kaskazini Unguja vinaendelea kupata maji safi na salama baada ya kukamilika kwa mradi mkubwa wa maji uliotekelezwa na kampuni ya First Highway Engneering of China ; huku upande wa pemba huduma za maji safi na salama zinapatikana kw akiwango cha kuridhisha.Kilimo Katika kuimarisha kilimo cha umwagiliaji cha mpunga, miundombinu ya umwagiliaji katika hekta 1,524 kwenye bonde la Cheju, Bumbwisudi na Kibokwa kwa Unguja na bonde la Makwararani na Chamanangwe kwa Pemba zitajengwa na mkandarasi kutoka Korea na mkataba umeshatiwa saini.Aidha mpango wa maendeleo ya sekta ya kilimo utakaogharimu dola za Marekani milioni 148 utaketelezwa kwa muda wa miaka 10 kwa v ipindi viwili vya miaka mitatu mitatu na kipindi kimoja cha miaka mine.MiundombinuAlisema serikali inaendelea na ujenzi wa barabara kuu na barabara za ndani unguja na Pemba. Alisema kuwa baadhi ya bara zimekamilika na nyingine zinaendelea kujengwa huku zingine zikitafitiwa fedha.Pia alisema kwamba juhudi zinaendelea kuhakikisha kwamba ujenzi wa jengo la abiria uwanja wa ndege wa kimataifa wa Abeid Amani Karume unakamilika na fedha za kujenga bandari mpya ya Mpigaduri zinapatikana na ujenzi unaanza mwaka huu.Uwezeshaji Aidha alisema serikali yake inaendelea kuwawezesha wananchi kiuchumni na kupambana na tatizo la ajira na kuongeza kuwa mfuko wa uwezeshaji wananchi kiuchumi utaendelea kuimarishwa ili kutoa mikopo zaidi kwa wananchi.Kwa mwaka 2018 alisema mikopo 451 yenye thamani ya Sh milioni 685 imetolewa kwa wajasiriamali wa Unguja na Pemba.