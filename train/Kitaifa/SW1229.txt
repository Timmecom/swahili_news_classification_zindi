 KOCHA wa zamani wa timu ya Soka ya Taifa,Taifa Stars Dk. Mshindo Msolla amemshauri kocha wa timu hiyo Emmanuel Amunike kufanya kazi kwa uhuru hususani kwenye uteuzi wa kikosi kinachoenda kuiwakilisha nchi kwenye michuano mikubwa.Msolla ametoa kauli hiyo ikiwa ni siku chache zimepita baada ya Amunike kuteua kikosi cha wachezaji 31 tayari kwa maandalizi ya michuano ya Afcon inayotarajiwa kufanyika Misri mwezi ujao. Akizungumza na gazeti hili jana, Dk. Msolla alisema kuifunga timu ya Uganda sio kwamba timu hiyo imekamilika kwani bado kikosi hicho kina mapungufu makubwa ya kiufundi yanayohitajika kuyafanyia kazi kabla ya kuingia kwenye michuano hiyo mikubwa. Tukichukulia kwamba tumeifunga Uganda basi kila kitu tumemaliza tukienda Misri tutaendelea kulitia taifa aibu , nivema benchi la ufundi lifanye kazi ya kuijenga timu kwa kuaandaa mipango ya haraka kuisaidia, alisema.Aidha Msolla alisema kwenye uteuzi wa wachezaji ni vema akawashirikisha na makocha wengine wamsaidie kwa kuwa nchi inamakocha wengi ambao wanaweza kumsaidia kuibua wachezaji wengine wenye vipaji walio maeneo mbalimbali na wanaweza kuisaidia timu kulikokuendelea kuchagua walewale kwakuwa lengo ni kujenga sio kubomoa   Mimi ni mfano hai nilipokuwa kocha timu hiyo niliwashirikisha makocha mbalimbali akiwemo Charles Mkwasa kuifundisha timu, lakini hadi sasa siamini kama kweli kikosi kile anateua mwenyewe ninawasiswasi na watu wanaomzunguka wanafanya kazi hiyo jambo ambalo ni hatari,  alisema.