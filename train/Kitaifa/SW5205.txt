 ZAIDI ya wanafunzi 120 wa Shule ya St Anne Marie Academy na Brilliant ambao wamefanya vizuri kwenye matokeo ya kidato cha nne mwaka 2018, wametinga bungeni, huku Spika wa Bunge Job Ndugai akiwapongeza kwa kufaulu kwenye masomo.Akitangaza wageni waliotembelea Bunge, Ndugai amesema wanafunzi hao wamefaulu kwa kupata daraja la kwanza na la pili kwenye matokeo hayo.Amempongeza Mbunge wa Bukoba Vijijini (CCM), Jasson Rweikiza ambaye ndiye mmiliki wa shule hizo, kwa malezi mazuri kwa watoto hao ambao wameweza kufaulu kwa kiwango kikubwa na kuwataka wengine kuiga mfano huo.Akizungumzia ziara hiyo ya kimasomo ya wanafunzi hao, Mkuu wa Shule hiyo, Gladius Ndyetabura alisema kuwa wanafunzi hao wamepewa ziara hiyo kama motisha kutokana na kufanya vizuri kwenye mitihani yao.Alisema wanafunzi waliopata fursa hiyo ni wanafunzi 29 wa St Anne Marie Academy waliopata daraja la kwanza na 59 waliopata daraja la pili na sita wa shule ya Briliant waliopata daraja la kwanza na 20 waliopata daraja la pili.Ndyetabura amesema imekuwa kawaida kwa shule hiyo kuwapa motisha wanafunzi wa shule hizo na ndiyo sababu shule imekuwa ikipata matokeo mazuri kwenye mitihani mbalimbali ya kitaifa.Alisema wanatarajia kuanza kuwapeleka nchini Dubai, Uingereza hadi Marekani wanafunzi watakaokuwa wanafanya vizuri kwenye mitihani yao ili iwe chachu kwa wengine kufanya vyema kwenye mitihani ya ndani na ile ya kitaifa. Shule imejiwekea utaratibu wa kuwapa motisha wanafunzi wanaofanya vizuri zaidi na huwa tuna kawaida