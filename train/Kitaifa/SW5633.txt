 KAMPUNI ya Simu ya Halotel itafi kisha mawasiliano katika vijiji 328, hatua ambayo pamoja na faida zingine itatoa fursa kwa wananchi wa maeneo hayo kunufahika na huduma mbalimbali inazotolewa na kampuni hiyo.Hayo yalibainishwa na Mkurugenzi Mtendaji wa Kampuni hiyo, Nguyen Van Son alipokuwa akizungumzia mafanikio yaliyofikiwa na kampuni hiyo katika kipindi cha mwaka jana na mipango mbalimbali kwa ajili ya mwaka huu. Alisema katika utekelezaji wa mpango huo unaofanywa na Halotel kwa ushirikiano na serikali kupitia mfuko wa Fursa Sawa kwa Mawasiliano kwa wote (UCSAF), jumla ya Sh bilioni tisa zimetengwa ili kufikia malengo hayo.Alisema utekelezaji huo ambao ni wa awamu ya tatu unaotarajiwa kufanywa hadi mwishoni mwa mwaka huu chini ya ushirikiano na UCSAF, umelenga kuwaondolea adha ya huduma za mawasiliano wananachi waliopo katika maeneo hayo, suala ambalo Halotel imekuwa ikilisimamia kwa umakini mkubwa. Alisema kupitia ushirikiao na UCSAF awamu ya pili ya utekelezaji, Halotel iliweza kufikisha mawasiliano katika vijiji 240 katika maeneo mbalimbali nchini.Aidha alisema Mwaka 2018 ulikuwa mwaka mzuri kwa Kampuni hiyo baada ya kufanikiwa kuongeza idadi ya wateja na mawasiliano katika maeno mbalimbali nchini.  Takwimu zilizopo zinaonyesha watumiaji wa mtandao wa Halotel hadi Septemba imeweza kufikia wateja milioni nne ilikua kutoka wateja milioni 3.7, Septemba Mwaka 2017.  Kadhalika, idadi ya watumiaji wa Halopesa ikiongezeka kwa kasi kutoka watumiaji 358,217 Septemba Mwaka 2017 hadi watumiaji 800,000 Setemba mwaka 2018,  alisema.Alisema katika kipindi hicho Halotel pia imeweza kuunganisha Optic Fiber zenye urefu wa kilomita 2,000 katika maeneo yenye miundombinu yake kwa ajili ya kuwezesha upatikanaji wa data kwa maeneo mapya; kupitia hilo Halotel imeendelea kuwa chaguo la kwanza kwa wateja pale linapokuja suala la huduma za intaneti.  Hii ndio sababu tumeweza kuongeza dakika zaidi za kupiga kwenda katika mitandao yote hasa kupitia kifurushi cha kila kikimpta mteja unafuu wa hadi asilimia 32, lengo ni kumpa mteja kitu anachostahili kupitia offer hiii maalumu ni hii ilitokana na mahitaji hasa kwa wateja wa Dar es Salaam na Manyara,  alisema.