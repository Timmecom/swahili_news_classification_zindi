 HALMASHAURI ya Jiji la Dodoma inaanza kazi maalumu ya kuwapanga wafanyabiashara ndogo katika maeneo ambayo yamewekwa rasmi kwa biashara yakiwemo masoko ya Jiji.Pia wafanyabiashara hao wametakiwa kutofanya biashara zao sehemu zisizo rasmi na badala yake wafuate sheria na kanuni kwa kufanya shughuli zao katika maeneo yaliyoruhusiswa.Akizungumza na waandishi wa habari, mwishoni mwa wiki Ofisa Masoko wa Jiji la Dodoma, James Yuna alisema halmashauri ya Jiji ina maeneo rasmi yaliyopangwa kwa ajili ya biashara na si barabarani. Kwa jitihada kubwa zinazofanywa na halmashauri, hivi sasa yapo maeneo mengi rafiki kwa shughuli za kufanya biashara ikiwepo kwenye masoko kama vile Bonanza, Soko Kuu la Majengo, Sabasaba, Chang ombe na soko maalumu la jioni la Nyerere Square,  amesema.Yuna alisema ni vema masoko hayo yakatumika kwa wafanyabiashara hao badala ya kuzagaa mitaani na barabarani ambako wanaweza kusababisha ajali na watembea kwa miguu kukosa uhuru.Pia alisema ufanyaji biashara wa hovyo huchangia jiji kuwa chafu. Aidha, Yuna aliwataka wafanyabiashara hao kuzingatia maelekezo sahihi ya halmashauri ya Jiji ili biashara zao ziwe na tija kiuchumi kwao binafsi na Jiji pia.