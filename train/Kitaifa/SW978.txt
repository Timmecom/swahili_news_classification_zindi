 Serikali imekusanya mapato ya jumla ya bilioni 93.6/- tangu uanze kutumika mfumo wa Usimamizi wa Mawasiliano (TTMS) mwaka 2014.Haya yamesemwa na Rais John Magufuli kwenye hafla ya makabidhiano ya mfumo huo kutoka kwa mkandarasi wake kwenda kwa Mamlaka ya Mawasiliano Tanzania (TCRA), iliyofanyika katika viwanja vya mamlaka hiyo, mapema leo, Ijumaa, jijini Dar es Salaam.Rais Magufuli alieleza kuwa fedha hizo zimekusanywa baada ya kupungua kwa kiwango cha udanganyifu kwenye simu za kimataifa, kutoka 65% hadi 10% kutokana na mfuo huo wa TTMS. Kati ya bilioni 93.6/ iliyokusanywa na serikali kupitia TTMS, bilioni 82.2/- zimewekwa Hazina, huku bilioni 11.4/- zikipelekwa Tume ya Sayansi na Teknolojia (Costech) na kampuni za kutoa huduma pia zikipata bilioni 173/-,  alisema.Rais Magufuli ameongeza kwamba mfumo huu utakuwa na manufaa makubwa katika kusimamia ubora na takwimu sahihi za mawasiliano, kubaini mawasiliano ya simu za kimataifa zinazofanyika kwa njia za udanganyifu, pamoja na kufuatilia miamala ya kifedha inayofanyika kimtandao.Tofauti na hayo, manufaa mengine ni pamoja na mfumo huo kutambua namba za utambulishi za simu za kiganjani yaani IMEI, kuhakikisha vifaa vyote vilivyounganishwa na mitandao ya watoa huduma, vinakidhi viwango vya kimataifa, pamoja na kuhakiki mapato yanayotokana na mawasiliano ya simu.