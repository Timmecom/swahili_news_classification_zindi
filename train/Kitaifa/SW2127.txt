 MKUU wa Mkoa wa Mjini Magharibi Unguja, Ayoub Mohamed Mahmoud amewataka maofisa ardhi na mipango miji mkoani humo kutoa elimu kwa umma juu ya hifadhi na matumizi bora ya ardhi, kama njia moja ya kuepusha migogoro.Aliyasema hayo Fuoni Kipungani baada ya kuirudisha serikalini eneo la ekari tatu lililokuwa likitumiwa na Said Mbaraka na Maulidi Ramadhan Saleh baada ya kukiuka masharti ya umilikaji wa ardhi hiyo.Aliwataka watendaji wa taasisi hizo kushirikiana na uongozi wa shehia kulihifadhi na kupanga matumizi ya eneo hilo.Alisisitiza kuwa uongozi wa Mkoa wa mjini magharibi Unguja utaendelea na uchunguzi. Alisema kwamba kwa mujibu wa sheria za nchi, ardhi yote ya Zanzibar ni mali ya serikali, mtu aliyekabidhiwa ni sawa na aliyepewa dhamana.Wananchi wote wanatakiwa kufahamu kwamba ardhi yote ni mali ya serikali na ipo chini ya mikono ya rais ambaye humpa dhamana kiongozi husika,amesema.Ofisa wa Idara ya Ardhi, Saleh Kombo alisema serikali imegawa ekari tatu kwa ajili ya shughuli za kilimo na matumizi yoyote kinyume na hayo hayakubaliki ambapo ekari italazimika kurudishwa serikalini.Ekari tatu zilizotolewa na hayati Abeid Amani Karume matumizi yake ni kwa ajili ya shughuli za kilimo tu na si vinginevyo...mtu atakayebainika akifanya kinyume yake atanyan ganywa umiliki wake,amesema.Mkurugenzi wa Baraza la Manispaa B, Ali Said Natepe amesema wanaendelea elimu kuhusu umuhimu wa kutunza ekari tatu ambapo hivi sasa baadhi ya wamiliki wake wameziuza na kukatwa viwanja kwa ajili ya ujenzi wa nyumba za kudumu.Tunajua ekari tatu nyingi zimevamiwa na kujengwa nyumba kwa ajili ya makazi ya kudumu, kitendo ambacho hakikubaliki,amesema.