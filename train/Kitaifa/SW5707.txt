 MARAIS Yoweri Museveni wa Uganda na mwenzake Paul Kagame wa Rwanda ambao katika siku za hivi karibuni nchi zao zimeripotiwa kutokuwa na uhusiano nzuri, wamekutana na kuzungumza.Wamekutana wakati wa mkutano wa kujadili changamoto ya ulinzi na usalama katika eneo la nchi za Maziwa Makuu uliofanyika Luanda, Angola. Walikuwa sehemu ya viongozi wa mataifa manne waliokutana kujadili hali ya usalama katika nchi zao. Mbali ya Rwanda na Uganda, mataifa mengine yaliyoshiriki ni wenyeji Angola na Jamhuri ya Kidemokrasia ya Congo(DRC).Lakini kivutio kikubwa kilikuwa ushiriki wa Kagame na Museveni ambao walionekana kuwa wamoja na kuzungumza mara kadhaa, jambo linaloonekana huenda likarudisha ukaribu baina ya nchi zao.Viongozi wa mataifa hayo manne ambao walihudhuria mkutano huo ni pamoja na Felix Tshisekedi (DRC), Joao Louren o (Angola), Kagame na Museveni. Biashara kati ya Rwanda na Uganda imekuwa katika wakati mgumu kutokana na kufungwa kwa mipaka ya nchi hizo mara kwa mara kutokana na hali tete ya usalama katika mipaka ya nchi hizo ambayo kuna wakati ilifungwaa, hivyo kuathiri biashara na safari binafsi za watu wa mataifa hayo.Kukutana kwa viongozi hao kumeleta matumaini mapya juu ya kurudishwa kwa uhusiano wa kidiplomasia, kirafiki na kindugu kwa nchi hizo mbili ambazo pia ni wanachama wa Jumuiya ya Afrika Mashariki (EAC).