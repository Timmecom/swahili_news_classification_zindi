 RAIS John Magufuli amesema amefurahishwa na umoja wa madhehebu mbalimbali yaliyokusanyika pamoja katika Ibada ya kumsimika Askofu Mkuu wa Jimbo Kuu Katoliki la Mbeya, Mhashamu Askofu Mkuu, Gervas John Mwasikwabhila Nyaisonga iliyofanyika katika Uwanja wa Sokoine jijini Mbeya jana.Pia amesema Serikali ya Awamu ya Tano itaendelea kushirikiana na madhehebu yote ya dini kwa kuwa inatambua mchango mkubwa wa madhehebu hayo katika kutoa mafundisho ya kiroho na kiimani yanayosaidia wananchi kuwa raia wema pamoja na mchango mkubwa unaotolewa na madhehebu hayo katika utoaji wa huduma za kijamii na maendeleo.Aliyasema hayo katika ibada hiyo ilihudhuriwa na viongozi mbalimbali wakiwemo Maaskofu, Naibu Spika wa Bunge, Dk Tulia Ackson, Mawaziri na viongozi wa Mkoa wa Mbeya wakiongozwa na Mkuu wa Mkoa huo, Albert Chalamila.Pamoja na kuendeleza ushirikiano na madhehebu yote ya dini nchini, Rais Magufuli aliwapongeza wananchi wa Mbeya kwa Jimbo lao kupandishwa hadhi na kuwa Jimbo Kuu Katoliki na kumpata Askofu Mkuu wa Kwanza.Alitoa wito kwa maaskofu na viongozi wote wa madhehebu ya dini nchini kuliombea Taifa ili liendelee kukua kiuchumi na kuepukana na majanga mbalimbali. Endeleeni kuwaombea Watanzania wazidi kuwa raia wema, waachane na vitendo vya wizi, ubadhirifu, rushwa, unyang anyi, ubakaji, mauaji na ushirikina,  alisema Rais Magufuli.Aliwahakikishia maaskofu na Watanzania wote kwa ujumla kuwa uchumi wa nchi unakwenda vizuri.Akizungumza kwa niaba ya Baraza la Maaskofu Tanzania (TEC), Makamu wa Rais wa TEC, Mhashamu Askofu Flavian Matindi Kassala alimshukuru Rais Magufuli kwa kuungana nao katika Ibada hiyo na alimhakikishia kuwa Kanisa Katoliki linathamini ushirikiano wake na serikali.Mhashamu Askofu Kassala alimhakikishia Rais Magufuli kuwa Maaskofu wataendelea kuliombea Taifa na kumuombea yeye ili avuke vikwazo vyote katika juhudi zake za kuliendeleza Taifa.Askofu Mkuu mpya wa Jimbo Kuu Katoliki la Mbeya, Mhashamu Nyaisonga amesimikwa na Askofu Mkuu wa Jimbo Kuu la Dar es Salaam, Mwadhama Polycarp Kardinali Pengo kuwa Askofu Mkuu wa Kwanza wa jimbo hilo ambalo sasa litaundwa pamoja na Majimbo Katoliki ya Mpanda na Iringa.Rais Magufuli aliendelea na ziara yake mkoani Mbeya kwa kufungua kiwanda cha maparachichi wilayani Rungwe, kuweka jiwe la msingi la ujenzi wa barabara ya lami ya Katumba   Mbambo   Tukuyu na kuweka jiwe la msingi la ujenzi wa barabara ya