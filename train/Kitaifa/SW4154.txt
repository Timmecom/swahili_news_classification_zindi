 KIJANA mkazi wa Kijiji cha Nkundi wilayani Nkasi Mkoa wa Rukwa, Edison Mwananjela (18) ana- daiwa kumuua kikatili baba yake mzazi, Galus Mwananjela (42) kwa kumshambulia na mpini wa jembe kichwani na kumvunja mikono yake.Inadaiwa kijana huyo alikuwa amechoshwa na tabia ya baba yake ya kum- piga mara kwa mara mama yake, Theresea Waku- tumwa kwamba amekuwa akishuhudia akitendewa visa vya ukatili tangu akiwa mdogo.Licha ya kuwa mkasa huu umetokea wiki moja iliyopita Kamanda wa Polisi wa Mkoa wa Rukwa, Mathias Nyange akizun- gumza kwa njia ya simu jana, alidai kuwa hawezi kujua kila tukio linalotokea mkoani kwake.Mashuhuda wa tukio hilo kwa masharti ya kutoandikwa majina yao gazetini, wanadai kuwa lili- tokea wiki moja iliyopita ki- jijini Nkundi katika Wilaya ya Nkasi saa tatu usiku.  Mwanamume huyo ali- kuwa na tabia ya kumfany- ia ukatili mkewe Theresia mara kwa mara, ikiwa ni pamoja na kumpiga kwa mpini wa jembe mwilini.Isitoshe, katika moja ya ma- tukio, baba huyo alimjeruhi jirani yake kwa kumpiga na mpini wa jembe wakati akimzuia asimpige mkewe huyo,  alieleza mtoa taarifa.Akisimulia mkasa huo, mtoa taarifa alisema usiku huo wa tukio Galus akiwa na mkewe, walirejea nyumbani kwao wakitokea kunywa pombe kilabuni. Inadaiwa kuwa wakati wanandoa hao walipofika nyumbani kwao, baba huyo alianza kumkaripia mkewe akimwamuru akalale kwa  hawara  yake. Wakati majibizano makali kati ya wanandoa hao yakiendelea, Galus alichukua mpini wa jembe na kuanza kumshambilia mkewe ndipo ghafla kijana wao wa kiume Edison alipotokea na kuamua ugomvi...  Baba yake alipomgeu- kia na kumpiga kwa mpini, lakini mtoto wake aliukwe- pa na baba yake akaanguka chini...ndipo mtoto wake alipomnyang anya mpini na kuanza kumshambulia akimpiga nao,  alieleza mtoa taarifa.Mmoja wa majirani wa marehemu ambaye anadai alishuhudia tukio hilo, alidai kijana huyo alim- vunja mikono baba yake na kumjeruhi vibaya kichwani. Inadaiwa alipoteza mai- sha akiwa njiani akikimbi- zwa zahanati kijijini hapo kwa matibabu.Taarifa za uhakika kutoka Jeshi la Polisi mkoani Rukwa zinaeleza kuwa kijana huyo alitoroka kutoka eneo la tukio muda mfupi baada ya kutenda uhalifu huo. Jeshi la Polisi linaendelea kumtafuta.