 WAFANYAKAZI wa serikali watalazimika kuwa na subira mpaka kufi kia ndoto ya misha- hara yao kupanda. Hiyo ni kutokana na serikali kushindwa kuweka katika bajeti yake fedha mahususi kwa ajili ya ongezeko la mishahara.Wabunge walio katika Kamati ya Bajeti waliyasema hayo mwishoni mwa wiki iliyopita kutokana na kushindwa kwa serikali kutenga fedha kwa ajili ya mapendekezo ya kupandisha mishahara ya watumishi wa serikali.Kamati hiyo ya Bajeti iliyokuwa chini ya Uenyekiti wa Mbunge wa Ntenjeru Kaskazini, Amos Lugoloobi kupitia chama tawala cha NRM, ilikutana katika kikao cha pamoja na kamati nyingine ya Serikali za Mitaa.Mwenyekiti wa Kamati ya Serikali za Mitaa, Godfrey Onzima ambaye pia ni Mbunge wa Aringa Kaskazini alikiambia kikao hicho cha Kamati ya Bajeti kuwa nyongeza ya mishahara kwa watumishi wa serikali inahitaji Sh bilioni 279 za Uganda ambazo hazionekani katika bajeti ya taifa.  Tunathibitisha kuwa serikali inatilia maanani asilimia 30 ya nyongeza hiyo katika mapendekezo ya miaka mitano ijayo ambayo yanahitaji shilingi bilioni 279 za Uganda kuongezwa katika bajeti ya kawaida,  alisema Onzima.Onzima alisema serikali lazima ijitolee kuhakikisha kuwa inatekeleza malengo yake ya mwanzo ya nyongeza ya mishahara yaliyokubaliwa katika kipindi cha miaka mitano iliyopita. Mwaka jana serikali ilir- idhia kuwaongeza mishahara watumishi wake katika kada za taaluma, watumishi wa umma wa utamaduni, watumishi wa mahakama, watumishi katika sekta ya afya, wanasayansi na viongozi wa serikali za mitaa.