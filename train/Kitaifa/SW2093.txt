 KAMISHNA Jenerali wa Idara ya Uhamiaji, Anna Makakala amepewa salamu za heshima kutoka kwa mataifa mbalimbali kwa kuindoa Tanzania kuwa uchochoro wa vitendo vya rushwa na kupitisha dawa za kulevya kwenda Ulaya.Nchi zilizotoa pongeza na kumpa heshima kwa kutambua mchango wa Kamishna Makakala ni China, Marekani, India, Ujerumani, Uingereza na Saudi Arabia. Salamu hizo za heshima zilitolewa Dra es Salaam juzi kwenye kongamano la viongozi wa dini lililoandaliwa na Kamati ya Kitaifa ya Maaskofu na Mashekhe ya Maadili, Amani na Haki za Binadamu kwa jamii ya madhehebu ya dini nchini na kushirikisha wajumbe 437 kutoka mikoa yote ya bara na visiwani.Aidha wajumbe kutoka mataifa hayo akiwemo Profesa Yi gen kutoka China, Dk Brooks Lasmax wa Ujerumani , Shehe Dk Syudih Muhmed wa Saudia Arabia, Askofu Owen kennedy kutoka Marekani, Mchumi George Frank kutoka Uingereza na Dk Surani Snjaly wa India walisema kwa nyakati tofauti kuwa mabadiliko chanya katika masuala ya uhamiaji sio tu yamesaidia kwa asilimia kubwa kupungua kwa biashara ya dawa za kulevya nchini Marekani na Ulaya lakini imeiletea heshima Tanzania kwa kutokuwa tena barabara ya kupitisha dawa za kulevya.Walidai kuwa siku za zamani wakiwa wageni waliokuwa wakipita mara kwa mara na kuingia Tanzania kupitia Uwanja wa Ndege wa Kimataifa wa Julius Nyerere na Uwanja wa Kimataifa wa Kilimanjaro(KIA), maofisa uhamiaji walikuwa wanapokea mgeni kwa kumuuliza atampa dola ngapi kabla hata hajafanya ukaguzi na walikuwa wakipewa Dola za Marekani 100 mgeni hakaguliwi kabisa lakini sio sasa.Dk Surajy walimwagia sifa Kamishna Jenerali wa Uhamiaji kwa kuigeuza idara hiyo kuwa chombo cha heshima kwa nchi mbalimbali na kuongeza kuwa hivi sasa raia wa India wanatamani kuja Tanzania kujifunza njia rahisi ya kuondoa rushwa.