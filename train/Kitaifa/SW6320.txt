 TAASISI ya Kuzuia na Kupambana na Rushwa Tanzania (Takukuru), Mkoa wa Pwani inaendelea kufuatilia miradi tisa ya maendeleo yenye thamani ya Sh bilioni 9.8, kuona kama kuna vitendo vya rushwa vilivyosababisha iwe na upungufu.Aidha, taasisi hiyo katika kipindi cha Julai hadi Novemba mwaka jana, ilipokea malalamiko 204 ambayo yanafanyiwa kazi ili kubaini kama kuna vitendo vya rushwa vimefanywa na wahusika.Kaimu Kamanda wa Takukuru Mkoa, Sadiki Nombo alisema hayo jana mjini hapa wakati wa kikao cha Ushauri cha Mkoa (RCC), akieleza wamekuwa wakikagua miradi mbalimbali ya serikali inayoendelea kwenye mkoa.Nombo alisema uchunguzi wa miradi iliyobainika kuwa na upungufu unaochunguzwa ili kuona kama kuna vitendo vya rushwa vilivyofanyika na kusababisha miradi hiyo kuwa na upungufu, ambayo Wilaya ya Kibaha inaongoza kwa malalamiko 56, Bagamoyo 27, Chalinze 27 na Mkuranga 34. Miradi hiyo ni ya kipindi cha Julai hadi Septemba mwaka jana ambayo iko kwenye sekta za kilimo, afya, maji na elimu hii ndo inaonekana kuwa na mapungufu hali ambayo inafanya ufuatiliaji ili kupata ukweli na endapo itabainika kama rushwa ilitumika hatua za kisheria zitachukuliwa kwa wahusika,  alisema Nombo.Alisema wamekuwa wakipata taarifa za vitendo vya rushwa kutoka vyanzo mbalimbali kama vile wananchi kufika ofisini, barua, simu, vyombo vya habari, mitandao ya kijamii na njia ya uelimishaji umma.Alisema kwa mkoa huo bado kuna vitendo vya rushwa vinafanywa na watumishi wa umma na hiyo inathibitishwa na idadi ya malalamiko ambayo wamekuwa wakipokea kutoka kwenye vyanzo mbalimbali.Aidha, alisema kuna baadhi ya wakandarasi wanalalamika uwepo wa vitendo vya rushwa vinavyofanywa na watumishi wasio waaminifu wa halmashauri hasa kwenye mchakato wa kupata kazi na wakati wa malipo ya kazi.  Tunapokea malalamiko mengi ya ardhi yanasababishwa na vitendo vya rushwa hasa katika ngazi ya chini (vijiji, mitaa na kata) na kusababisha wananchi wengi kukosa haki zao za msingi,  alisema Nombo.Akizungumzia kwa upande wa utekelezaji wa sera ya uchumi wa viwanda, alisema mianya ya rushwa imekuwa kwa kasi hasa ikizingatiwa kuwa Mkoa wa Pwani una viwanda vingi na ongezeko la wawekezaji. Alisema malalamiko ni mengi kutoka kwa wananchi wakilalamika kuombwa rushwa ili waajiriwe viwandani na kwenye kampuni na wawekezaji wamekuwa wakishawishiwa na na wananchi kupokea rushwa ili watoe ajira.Alisema kwa kipindi cha Oktoba na Novemba mwaka jana malalamiko matatu ya kuhusu ajira katika viwanda yalichunguzwa na kupelekwa mahakamani na watuhumiwa walikutwa na hatia