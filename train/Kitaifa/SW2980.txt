 MKUU wa Wilaya ya Chemba, Saimon Odunga amesema kesho watazindua utaratibu wa ugawaji wa vitambulisho vya wajasiriamali baada ya kupitisha vigezo ambavyo wanaona wanaweza kupata wajasiriamali.Akizungumza na gazeti hili kwa njia ya simu, Odunga alisema sifa ambazo zimewekwa na Mamlaka ya Mapato Tanzania (TRA) imekuwa ngumu kupata mjasiriamali, ambaye anastahili kupewa kitambulisho.  Leo (jana) tumekutana na kuangalia utekelezaji wa ugawaji wa vitambulisho kwa kutumia sifa za TRA, tumeona hazina uhalisia na hatutaweza kumpata mjasiriamali hata mmoja wa kupata kitambulisho, hivyo tunaweka vya kwetu. Tumeona wajasiriamali wa maduka na migahawa na biashara zinazofanana na hizo, tuwaondoe katika orodha ya watu watakaonufaika na tuwalenge hasa wale wanaopanga biashara barabarani,  alisema Odunga. Wakati wakuu wa wilaya wakikabidhiwa vitambulisho na Mkuu wa mkoa, Dk Binilith Mahenge, Meneja wa TRA Mkoa wa Dodoma, Kabula Mweneri alisema wajasiriamali wanaostahili kupata vitambulisho hivyo ni wale wenye mapato ghafi yasiyozidi Sh milioni nne kwa mwaka.Pia asiwe amewahi kupata Kitambulisho cha Mlipa Kodi (TIN) ya biashara na kutakiwa kujaza fomu maalumu. Odunga alisema baada ya kupitia vigezo vyao, ambavyo ambavyo ni kwa yule anayepanga bidhaa zake chini, watawatumia watendaji wa mitaa kuwabaini wafanyabaishara wa aina yiyo.  Hata wangesema anayepata faida, pia tusingeweza si mama ntilie au machinga, hivyo sheria ya kuwa na mapato ghafi milioni nne imekuwa ngumu, hivyo sisi tumepanga kuwapa wale wanaopanga biadhaa zao chini.Alisema ili utaratibu huo ufanikiwe, leo wanaendesha semina kwa watendaji wa mitaa na vijiji, ili kuwapa mafunzo ya vigezo hivyo ili kesho wazindue rasimu ugawaji wa vitambulisho. Hivi karibuni, Rais John Magufuli alizindua vitambulisho vya wajasiriamali na kuwakabidhi wakuu wa mikoa kwa ajili ya kwenda kuvigawa kwa wajasiriamali wadogo. Mkoa wa Dodoma ulipokea 25,000 na viligawiwa kwa uwiano wa idadi ya watu ambapo Halmashauri ya Jiji imepatiwa vitambulisho 5,000, Chamwino 4,000, Kongwa 3,750, Mpwapwa 3,500 na Bahi vitambulisho 2,750. Pia Halmashauri ya Chemba walipatiwa vitambulisho 2,750, Kondoa Mji 2,500 na Halmashauri ya Kondoa Vijijini ilipata mgawo wa vitambulisho 750.