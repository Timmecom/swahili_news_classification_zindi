 NAIBU Waziri wa Mambo ya Ndani ya Nchi, Hamad Yusufu Masauni ameitaka sekta binafsi ya ulinzi Tanzania kuacha kuchukua sheria mikononi za kuwaadhibu watuhumiwa wanapokamatwa kwa kisingizio cha kuwa na hasira kali.Akifungua Mkutano Mkuu wa 12 wa Chama cha Sekta ya Ulinzi Tanzania (TSIA) jijini hapa jana, Masauni alisema vitendo vya kuwaadhibu watuhumiwa wanapokamatwa vinakiuka sheria na misingi ya haki za binadamu. Nchi yetu inaongozwa na utawala wa sheria ambapo haki ya kila mwanajamii inapatikana kwa njia ya mahakama si vinginevyo,  alisema Masauni na kuongeza: Kwa vile kuna vyombo vya dola vinavyoshughulikia uhalifu, bora tukiwakamata watuhumiwa tuwafikishe huko ili sheria chukue mkondo wake. Aliwataka walinzi hao kuwapeleka watuhumiwa hao kwenye vituo vya Polisi kila wanapowakamata, wala wasifanye kwa mazoea ya kuchukua sheria mikononi kuwaadhibu mara wanapowakamata.Kuhusu malalamiko ya kutokuwa na sheria inayoongoza utaratibu na udhibiti kampuni binafsi za ulinzi na sekta nzima ya ulinzi nchini, Masauni alisema mchakato wa kupata sheria hiyo upo katika hatua nzuri na atakwenda kuhimiza na kuhakikisha inapatikana mapema.Aliunga mkono ombi la TSIA la kuweka utaratibu wa kampuni za ulinzi kupitia kwao, akisema ni zuri na kuahidi kulifanyia kazi ili kuhakikisha maombi ya kuanzisha kampuni yanapitia kwa chama hicho mikoani, kanda na ndipo yanafikishwa kwa Mkuu wa Polisi wa Wilaya (OCD) na wa mkoa (RPC) na baadaye kwa Inspekta Jenerali (IGP).Aliwataka walinzi kuwa waaminifu wa kutunza siri na kutowafichua watoa taarifa za uhalifu, kinyume cha hivyo watakawakatisha tamaa wananchi wema na kuwafanya wakose imani nao na kwa vyombo vingine vya ulinzi na usalama nchini.Aliwataka kuwa makini na silaha na kuzitunza mahali salama na imara kwani wakizembea wanaweza kuwa chanzo cha silaha hizo kuingia katika mikononi ya watu wasio waaminifu hasa majambazi na kuongeza tatizo la uhalifu nchini.Kuhusu urasimu katika kupata silaha kwa ajili ya kufanya ulinzi, aliagiza kamati zinazohusika na kupitisha maombi, kufanya kwa mujibu wa sheria na kanuni, lakini akawaomba walinzi hao wakichukua silaha hizo kutojiingiza katika kukodisha kwa watu na ndugu ili wazitumie kwa uhalifu. Kuhusu