 BAADA ya kuwa katika hali ya mvutano na Rais Uhuru Kenyatta kwa muda mrefu, Gavana wa Mombasa, Hassan Joho anaonekana kuwa karibu na kiongozi huyo wa nchi tangu mshikamano wa nchi ulipoasisiwa na Uhuru na Raila Odinga.Katika ziara ya hivi karibuni ya Rais Uhuru Kenyatta huko Liwatoni katika Kaunti ya Mombasa ambapo alitunuku kamisheni kwa baadhi ya vikosi vya usalama vya pwani, Gavana Joho alionekana kuwa karibu kabisa na rais kuliko hata makamu wake.Ingawa katika picha waliyopiga pamoja, Rais Uhuru Kenyatta alionekana kuwa karibu zaidi na Joho kuliko hata makamu wake, wachambuzi wa mambo wanasema juhudi za Gavana Joho za kupambana na William Ruto katika kinyang anyiro cha urais mwaka 2022 zimegonga mwamba sasa anataka sapoti ya rais.Kwa muda mrefu, Joho amekuwa akipingana na Rais Kenyatta kuhusu vipaumbele vya serikali katika kutatua kero za wananchi pamoja na mbinu za kuondoa umasikini kwa wananchi wa Kenya.Katika hotuba yake ambayo Rais Kenyatta aliisikiliza vizuri, Joho alitambia ukaribu wake na Rais Kenyatta uliomwezesha kumsaidia Gavana wa Kilifi, Amason Kingi kurudishiwa pasipoti yake kutoka katika mikono ya wanausalama nchiniItalia. Mheshimiwa Rais, mzee pia anaweza kupoteza pasi yake ya kusafiria, hicho ndicho kilichotokea kwa rafiki yangu Kingi. Lakini kwa kuwa niko jirani na wewe nilitumia fursa hiyo kumpigia Waziri wa Mambo ya Nje na kumweleza ahakikishe gavana anarudi,  alisema Joho.