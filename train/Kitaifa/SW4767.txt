 BUNGE limetoa muda kwa serikali na Tume ya Haki za Binadamu kufanyia kazi madai ya mwekezaji mmoja mzungu kuwachapa viboko watoto wakiwa uchi huko wilayani Siha mkoani Kilimanjaro.Akijibu mwongozo uliombwa na Mbunge wa Rufiji, Mohamed Mchengerwa (CCM), Mweyekiti wa Bunge, Mussa Haasan Zungu alisema:   Waheshimiwa nimeombwa miongozo minne, la kwanza ni la Mheshimiwa Mchengerwa ambalo linahitaji ku-consult (kushauriana) na serikali, tunatoa muda serikali walifanyie kazi na watatupa majibu.  Mchengerwa kupitia Kanuni ya 5 ya Bunge alisema kuna picha zinazosambaa mitandaoni zikionesha mzungu, Hilgan Brusma, akiwavua nguo watoto na kuwachapa viboko wakiwa uchi wa mnyama Siha. Uhuru ulioambatana na haki kadhaa za kibinadamu zilizoanishwa katika Katiba na kwa kuwa sasa serikali inafanya mambo mazuri ya ulinzi wa watoto wetu kule mkoa wa Njombe, zipo picha zinazosambaa katika mitandao ya kijamii zikimwonyesha mzungu anayetambulika kwa jina la Hilgan Brusma akiwavua watoto nguo na kuwachapa viboko wakiwa uchi wa mnyama katika Wilaya ya Siha,  Niombe mwongozo wako Mheshimiwa Mwenyekiti kwa kuwa tukio hili limetokea na kwa kuwa kesi za jinai hazina mipaka ya limitation (muda), niombe mwongozo wako kwa kupitia Kanuni ya 5, kwa mamlaka uliyonayo lakini pia kwa kupitia Ibara ya 63 ya Katiba,   alisema Mchengerwa.