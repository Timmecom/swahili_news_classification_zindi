 NAIBU Waziri wa Kilimo, Innocent Bashungwa amesema sehemu kubwa ya maisha ya utendaji wa kazi yake hautakuwa wa ofi sini badala yake, atahamia mashambani kwa wakulima.Nia ni kubaini changamoto zinazowakabili wakulima na kuzitafutia ufumbuzi ili kuhakikisha kilimo kinakuwa na tija.Alitoa kauli hiyo jana jijini hapa wakati akiahirisha mkutano wa 15 wa sekta ya pamba uliofanyika jijini hapa na kuhudhuriwa na wakuu wa mikoa, wilaya, wenyeviti wa halmashauri, wanunuzi wa pamba na wakulima wa pamba.Mkutano huo uliokuwa na lengo la kujadili changamoto zinazomkabili mkulima na kutafuta mikakati ya kisayansi ili kulifanya zao la pamba kuleta tija kwa mkulima na kuinua uchumi wa nchi.Halikadhalika, Bashungwa aliwataka watendaji walio chini ya wizara yake kuhakikisha wanayashughulikia na kuyatafutia majawabu matatizo yanayowakabili wakulima nchini. Mimi niwahakikishie katika kipindi changu sitakaa ofisini nitawafuata wakulima mashambani, tunao asilimia 65 ya Watanzania wanategemea kilimo, hivyo hatuwezi kufanya mzaha na kilimo wakati huu wa Serikali ya Awamu ya Tano,  alisema.Katika kuhakikisha changamoto mahususi za wakulima kwenye maeneo yao zinatatuliwa, Bashungwa aliwataka wenyeviti wa halmashauri na wakurugenzi watendaji kuhakikisha kuwa wanatenga bajeti kwenye maeneo yao ili kuanza kushughulikia changamoto hizo badala ya kutegemea fedha kutoka serikali kuu.Akitoa mfano, alisema wizara ilifanya uchambuzi wa fedha zilizoombwa kutoka maeneo mbalimbali nchini kwa ajili ya kujenga na kuimarisha miundombinu ya umwagiliaji ikagundua kuwa kiasi cha Sh trilioni 7 kinahitaji kwa ajili ya kuboresha miundombinu ya umwagiliaji kwa nchi nzima.