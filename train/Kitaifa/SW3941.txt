 SERIKALI inatarajia kutumia Dola za Marekani milioni 150 (Sh bilioni 15 za Kenya) kutoka Benki ya Dunia kusambaza umeme kupitia mradi wa nishati ya umemejua (KOSAP).Hatua hiyo ni sehemu ya mpango wa serikali katika upatikanaji umeme kwa wote ifikapo mwaka 2022, ikiwemo kuondoa changamoto hiyo katika maeneo yasiyofikika na mengineyo. Maeneo yanayosimamiwa na mradi wa KOSAP ni Kaunti za West Pokot, Turkana, Marsabit, Samburu, Isiolo, Mandera, Wajir, Garissa, Tana River, Lamu, Kilifi, Kwale, Taita Taveta na Narok.Kutokana na umbali wake, maeneo hayo yanawakilisha asilimia 72 ya ukubwa wa eneo la ardhi na asilimia 20 ya watu wa nchi hii, hivyo kuwapatia umeme wa jua kwa matumizi mbalimbali. Wizara ya Nishati, Shirika la Umeme Kenya na Mamlaka ya Umeme Vijijini watatekeleza mradi huo katika maeneo manne kwa miaka zaidi ya mitano kuanzia mwaka 2018 hadi 2023.