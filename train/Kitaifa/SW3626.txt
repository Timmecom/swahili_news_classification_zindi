 WATOTO 312 hufariki dunia kila siku nchini kutokana na magongwa yasiyoambukiza. Magonjwa hayo yametajwa kuwa ni malaria, nimonia na kuharisha. Kwa mujibu wa watalamu wa afya, vifo hivyo vya watoto ni sawa mabasi madogo aina ya Toyota Coaster 10 zilizojaza abiria zipate ajali kila siku na kuua watu. Watoto 312 chini ya miaka mitano hufariki kila siku kwa maradhi haya, ni sawa na Coaster kumi zinazobeba abiria 32 kila moja zianguke kila siku,  anasema Aizack Lukando ambaye ni Mhamasishaji katika Kampeni ya Shirika ka Umoja wa Mataifa la Kuhudumia Watoto (Unicef), yenye kaulimbiu,  Jiongeze Tuwavushe Salama,  ikiwa na lengo ya kuokoa wajawazito na watoto.Naye Mtaalamu wa Mawasiliano kutoka Unicef, Tahseen Alam alisema vifo vingi hutokea mtoto anapozaliwa hasa siku 28 za kwanza ambazo huwa ni kipindi cha hatari zaidi kwenye maisha ya mtoto.  Sio vifo vyote vya watoto vilivyotokea vilishindikana kuzuilika kabla ya kutokea kwake, bali vingine vilitokana na sababu ambazo zingeweza kuzuilika kwa wakati huo,  anasema Alam.Kulingana na ripoti maalumu ya Umoja wa Mataifa ya mwaka 2017 ya Mfuko wa Kuhudumia Watoto, magonjwa hayo yanawaua watoto milioni 2 duniani kila mwaka sawa na asilimia 29 ya vifo vya watoto chini ya miaka mitano. Kwa upande wake, Ofisa Elimu Afya kwa Umma katika Wizara ya Afya, Maendeleo ya Jamii, Jinsia, Wazee na Watoto, Orsolina Tolange alisema serikali imekuwa ikiratibu programu mbali mbali ili kupunguza vifo vya watoto wachanga na wale wa chini ya miaka mitano.Tolange anasema zaidi ya asilimia 80 ya vifo vya watoto wachanga husababishwa na matatizo matatu ambayo ni mtoto huzaliwa kabla ya wakati (Njiti) ambao ni watoto milioni 15 duniani kote kwa mwaka, matatizo yatokeayo wakati wa kujifungua na maambukizi ya magonjwa ukiwemo mfumo wa upumuaji. Kwa mwaka 2016, Tanzania ilikuwa miongoni mwa nchi zenye idadi kubwa ya vifo vya vichanga duniani ambapo watoto 46 kati ya 10,000 na watoto 22 kati ya 1,000 walikufa. Kwa mwaka 2018, Tanzania imefanikiwa kuvuka malengo ya milenia kwa kupunguza vifo vya watoto wa umri wa chini ya miaka mitano kufikia 54 kwa vizazi hai 1,000,  alisema Tolange. Alisema serikali inaendelea na mipango ya kupunguza vifo vya watoto wachanga kama kumsaidia mtoto kupumua baada ya kuzaliwa, kujenga wodi maalumu za watoto wachanga kwenye hospitali za manispaa na wilaya na kutoa mafunzo maalumu kwa wahudumu ili wajue namna bora zaidi ya kuwahudumia watoto wachanga.