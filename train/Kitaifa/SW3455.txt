 WAZIRI wa Nishati, Dk Medard Kalemani amesema kuanzia sasa Serikali itawasimamia wazalishaji wadogo wa umeme nchini bila kujali wanazalisha umeme kiasi gani.Alisema hayo jana wakati wa kikao cha Waziri wa Nishati na wafanyakazi na menejimenti ya taasisi za Tanesco na Mradi wa Umeme Vijijini (REA).Alisema ni wajibu wa Tanesco na REA kuwatambua wazalishaji wadogo wa umeme na kuwasaidia kwani miongoni mwao wapo pia wenye leseni za Ewura. Lazima ifike mahali ufanyike utafiti wanaweza kusaidia kuongeza umeme, wako ambao wana leseni za EWURA  alisema na kuongeza:  Lazima tuwatambue, tuwasimamie na tuwaingize kwenye mfumo, lazima REA na Tanesco wawasimamie wana mchango mkubwa sana katika hili. Waziri Kalemani alisema watendaji hao wameitwa ili kutafakari walichokifanya 2018/2019 na kujipanga upya kutekeleza majukumu yao katika mwaka wa fedha unaoanza Julai ili kuhakikisha huduma zinakuwa imara muda wote.Pia aliwataka washiriki wa mkutano huo kuona namna ya kutatua changamoto zilizopo kwenye gridi ya taifa, ambazo zinasababisha watu kutamani kurejea katika mitambo ya ufuaji umeme ya awali inayotumia mafuta .Alisema maeneo ya Liwale, Geita na Ngara, mathalani yamekuwa na changamoto kubwa ya umeme pamoja na kwamba wamepelekewa gridi ya taifa. Tumepeleka gridi kwa lengo la kutatua kero lakini badaka ya kuondoka kero hiyo inazidi. Ngara,Liwale, Geita zipo changamoto za gridi lazima zitatuliwe  alisema.Aidha katika kikao hicho aliwataka kusimamia suala la kupeleka umeme kwenye taasisi kama vyuo, shule makanisa, hospitali na taasisi nyingine na kusisitiza kwamba ni lazima kushusha umeme maeneo ambayo yamepitiwa na nyanya za umeme wa masafa.Kikao kazi hicho pia kimetakiwa kujadili utekelezaji wa uingizaji umeme vijijini kwa Sh 27,000 kwa nchi nzima, Akizungumzia maeneo yaliyotengwa kwa ajili ya viwanda, aliwataka watendaji hao kuhakikisha wanakuwa na kitengo cha kufuatilia maeneo ya kiuchumi na kuona namna ya kuwafikishia umeme.Alisema wawekezaji wanachelewa kuwekeza kutokana na kutakiwa kununua vifaa ikiwamo transfoma au nguzo na kusema hali hiyo haistahili kuwepo. Kuna wateja wa kawaida wanalalamika hawajaunganishiwa umeme miezi miwili au mitatu. Mtu katoa pesa yake analalamika tu   alisema na kuongeza kuwa watendaji lazima kuliona hilo na kuhakikisha kwamba aliachwi likaendelea.Aidha alisema, kwa miradi ya REA inayoendelea kusuasua lazima hatua zichukuliwe ili malengo ya serikali ya kufikisha umeme vijiji vyote ifanikiwe na kutaka Tanesco na REA kushirikiana. Pia lipo jambo la mahusiano kati ya Tanesco na REA. Rea anamuweka mkandarasi, Tanesco ndio mwenye miundombinu, kimsingi tuliahidi kufika Juni 2021 vijiji vyote nchini viwe vimepelekewa umeme na ndio msimamo na mwelekeo wa serikali. Nataka kuona ushirikiano kufanikisha hilo,  alisema.Katika mazungumzo hayo Naibu Waziri wa Nishati, Subira Mgalu alisema waziri aliona umuhimu baada ya bajeti kukutana na kujipanga kwa ajili ya kupangiana majukumu mbalimbali na kutekeleza maagizo na ahadi za serikali kwa kasi inayotakiwa.Katibu Mkuu Wizara ya Nishati Dk Hamis Mwinyimvua, alisema kikao hicho kinatumika kupeana maelekezo ya kazi, mahali pa kurekebisha na mahali pa kuongeza bidii.Mkutano huo ulikuwa na washiriki 261, ikiwemo wajumbe wa bodi ya REA, menejimenti ya REA, menejimenti ya Tanesco na wahandisi wa miradi ya Taneso na ile ya REA.