 HADI kufi kia mwishoni mwa mwaka jana wanafunzi 249,182 kwenye halmashauri 25, walikuwa wamesajiliwa na Wakala wa Usajili Ufi lisi na Udhamini (Rita).Halmashauri hizo ni za mikoa saba ya Dar es Salaam, Njombe, Simiyu, Mara, Iringa, Singida na Ruvuma.Kaimu Ofisa Mtendaji Mkuu wa Rita, Emmy Hudson amesema hayo kwenye taarifa yake, aliyoitoa kwa vyombo vya habari kwamba kwa kushirikiana na wadau na wakala umeendelea na maboresho kupitia mkakati wa kitaifa wa usajili wa matukio muhimu ya binadamu na takwimu (CRVS).Ametaja matukio hayo muhimu ya binadamu kuwa ni vizazi, vifo, ndoa na talaka, ambayo yamebainishwa kupewa kipaumbele ili kusaidia upatikanaji wa takwimu sahihi kwa ajili ya kuiwezesha serikali kupanga mipango mbalimbali ya maendeleo kwa wananchi wake.Alisema kutokana na kuwepo kwa uhitaji wa vyeti vya kuzaliwa kwa wanafunzi wa shule za msingi na sekondari, wakala umeanzisha mpango huo ambao umeonesha kupokewa vizuri na kuwafanya wajitokeze kwa wingi katika usajili unaofanyika katika shule zao. Tumejiwekea malengo ya kuwafikia wananchi wote kulingana na makundi ambapo tunajipanga kufanya usajili katika halmashauri zote zilizobakia katika mikoa ambayo tayari zoezi hili la kusajili watoto wa shule kuanzia umri wa miaka mitano hadi 17 limekwishaanza kisha tunahamia mikoa mingine kwani lengo la wakala ni kufikia shule zote za msingi na sekondari nchi nzima,  alisema.Kwa mujibu wa mtendaji mkuu huyo, wakala unashirikiana kwa karibu na waratibu elimu kata na viongozi wa mkoa ili kutimiza mpango huo.Akielezea zaidi, alisema zimekuwepo changamoto za mtandao kwa kuwa njia za malipo ni kupitia simu ya mkononi na benki, hivyo inawia vigumu katika baadhi ya maeneo hasa yaliyopo mbali na miji, ikiwemo viambatanisho vinavyohitajika kwa baadhi ya wanafunzi imekuwa ngumu kupata.