 UJENZI wa mradi wa umeme katika Mto Rufi ji (Stiegler s Gorge), utakaozalisha megawati 2,115 utaanza rasmi Juni 15, mwaka huu na kumalizika Aprili mwaka 2022.Waziri wa Nishati, Dk Medard Kalemani alisema hayo jana baada ya kukagua ujenzi wa miundombinu wezeshi ya mradi huo katika eneo, utakapotekelezwa wilayani Rufiji mkoani Pwani.Miundombinu inayojengwa inahusisha barabara, umeme, maji na reli na ujenzi umekamilika kwa asilimia 80. Katika ziara hiyo, Kalemani alisema mkandarasi, Arab Contractors, amepewa miezi 36 ya ujenzi wa mradi huo na miezi sita ya maandalizi na inatarajiwa mradi utakamilika Aprili 2022.Alisema ili kutekeleza mradi huo, megawati 30 zitahitajika katika eneo hilo. Shirika la Umeme Tanzania (Tanesco) limeshafikisha megawati 10 huku mahitaji ya umeme yakiwa ni megawati saba. Aliagiza Tanesco kuendelea kuratibu kazi hiyo nishati hiyo isiwe kikwazo cha kuchelewesha utekelezaji wa mradi.Alipongeza taasisi zote zinazohusika na mradi huo na kuzitaka kuendelea kushirikiana kukamilisha kazi ndani ya wakati na kwa ufanisi, kwani mradi huo ni wa serikali.Katika ziara hiyo, Kalemani aliambatana na Waziri wa Ardhi, Nyumba na Maendeleo ya Makazi, William Lukuvi, Naibu Waziri wa Maliasili na Utalii, Constatine Kanyasu na Naibu Waziri wa Ujenzi, Elias Kwandikwa. Waziri Lukuvi alipongeza Tanesco kwa kutekeleza kazi zao kwa ufanisi.Alipongeza pia viongozi wa Wizara ya Nishati kwa usimamizi mzuri wa mradi huo. Alisema wizara ilipewa kazi mbalimbali ikiwamo kupima eneo lote la mradi na wameshamaliza kupima maeneo mawili.Moja ni litakalojengwa mitambo ya umeme lenye hekta 1,402 ambalo mchoro wake umekamilika.Wizara imepima pia eneo lenye hekta 4,711 litakalojengwa nyumba za kudumu za wafanyakazi na zimewekwa alama katika maeneo hayo. Lukuvi alimkabidhi Waziri wa Nishati michoro ya maeneo hayo utaratibu mwingine wa umiliki uendelee.