 SERIKALI imesaini mikataba ya awamu ya tatu ya upelekaji wa huduma za mawasiliano vijijini huku ikiweka malengo yake yanayotaka huduma hizo kuwafi kia wananchi wote nchini ifi kapo mwaka 2020.Mikataba hiyo imesainiwa na serikali kwa niaba ya Mfuko wa Mawasiliano kwa Wote (UCSAF) na kampuni zinazotoa huduma hizo za TTCL, Halotel, Vodacom na Tigo, unaokadiriwa kuigharimu Sh bilioni 28.33.Akizungumza baada ya utiaji wa saini wa mikataba hiyo, Waziri wa Uchukuzi, Ujenzi na Mawasiliano, Isack Kamwelwe alisema hatua hiyo ni utekelezaji wa mpango wa serikali ambao umelenga kuzifikia kata 218 zenye vijiji 490 na wakazi milioni 2.Kamwelwe alisema katika hatua hiyo, watoa huduma hao walizifikia kata 173 zenye vijiji 399 zenye wakazi milioni 1.8 kwa ruzuku ya Sh bilioni 20.5, na kuyaacha maeneo ambayo hakupata wazabuni ambayo hata hivyo fedha zake tayari zimeshatengwa. Aidha, Kamwelwe alisema hadi kufikia sasa serikali kupitia UCSAF imefikisha huduma ya mawasiliano katika kata 530 zenye vijiji 2,132 na kuzifanya jumla ya kata zilizofikiwa hadi sasa kuwa 703 ikijumlishwa na zilizofikiwa katika awamu za awali. Naomba nitoe rai kwa wazabuni kwa wazabuni wote kuhakikisha kuwa wanatoa huduma katika muda wa mkataba uliotengwa, lengo ni kuhakikisha wananchi wote wanapata mawasiliano kama ilivyoanisha katika ilani ya Chama Cha Mapinduzi (CCM) ya kufikisha mawasiliano pote nchini ifikapo 2020,  alisema Kamwelwe.Aidha, alisema serikali inatambua changamoto zitokanazo na hali ya kijiografia katika baadhi ya maeneo nchini hali inayosababisha kuwa na changamoto katika kufikisha mawasiliano kwa njia ya teknolojia ya kawaida (GSM) na kwamba mchakato wa kuyafikia maeneo hayo kwa kutumia teknolojia mbadala unaendelea. Mkurugenzi Mkuu wa UCSAF, Peter Ulanga, alipongeza hatua iliyofikiwa katika kuwafikishia wananchi mawasiliano.Alisema ujio wa UCSAF kwa kiasi kikubwa umeweza kuwasaidia wananchi wa maeneo ya pembezoni kupata mawasiliano. Alisema UCSAF itahakikisha wananchi hao hususani waliopo katika maeneo yasiyo na mvuto wa kibiashara, wananufaika na huduma hizo, na kuwapa kipaumbele hicho, ili kusimamia maslahi ya wananchi hao na Taifa zima kama ilivyokusudiwa katika azma ya serikali.Kwa upande wao, baadhi ya wakurugenzi wa kampuni zinazotoa huduma za mawasiliano nchini akiwemo Waziri Kindamba kutoka Shirika la Mawasiliano Tanzania (TTCL), Trien Binh wa Viasat (Halotel) na Mkurugenzi wa Mawasiliano wa Vodacom, Rosalynn Mworia, walisema wamejipanga kuhakikisha wanatimiza matakwa yaliyoainishwa katika mkataba huo. Sisi kama TTCL wakati huu ambao bado tunazidi kuendelea kupanua huduma zetu za mawasiliano, tumejipanga kuhakikisha tunayafikia maeneo mbalimbali ili kuwapa wananchi fursa ya kupata mawasiliano,  alisema Kindamba. Naibu Mkurugenzi wa Kampuni ya Viasat (Halotel), Trien Bihn alisema kampuni hiyo iliyowekeza zaidi katika maeneo ya vijijini na kuwafikia wananchi zaidi ya asilimia 90, kupitia maridhiano hayo itazidi kupanua wigo wake katika utoaji wa huduma. Alishukuru ushirikiano uliopo baina yake na serikali tangu ianze kutoa huduma nchini.