 KAMPUNI inayotoa huduma za usafi ri kwa njia ya mtandaoni nchini (Bolt), imezindua kitufe cha dharura (SOS) kwa lengo la kuimarisha usalama wa madereva kipindi wanapokutana na hatari yoyote.Akizungumza na waandishi wa habari jana jijini Dar es Salaam, Meneja wa Bolt Tanzania, Remmy Eseka alisema madereva wanaotumia programu hiyo ya Bolt sasa wanaweza kutumia huduma hiyo mpya ya usalama muda wowote watakapohisi kuwa wapo hatarini au eneo ambalo si salama.Alisema matumizi hayo ya kitufe cha dharura (SOS) yamekuwa kama mwendelezo wa Bolt kutumia teknolojia kuimarisha usalama wa madereva wanapokuwa barabarani.  Usalama wa dereva na abiria ni suala la muhimu kwetu. Tunaongeza safu ya usalama wa dereva zaidi ya ule uliopo tayari wa kufuatilia mubashara safari kwa kutumia GPS na mfumo wa thathmini. Kitufe cha dharura (SOS) kilichopo kwenye programu ya Bolt ya dereva, huwezesha taarifa kuwafikia kampuni ya ulinzi ya SGA Tanzania Limited, kampuni inayoongoza kwa kutoa huduma hizi Afrika Mashariki,  alisema meneja kampuni hiyo ambayo zamani ilifahamika kwa jina la Taxify.Meneja wa Mauzo na Masoko wa SGA, Faustina Shoo akisema kitufe cha dharura (SOS) kilichowekwa kwenye programu ya madereva kinapotumika, simu hupelekwa kituo cha dharura cha SGA, ambao baada ya kuhakiki uhalali wa dereva, wanapeleka gari la wagonjwa au timu ya askari kuelekea alipo dereva.  Bolt italipia gharama hizi na zitakazopitishwa kwa kila tukio.Tunaendeleza nia yetu ya kujibu mahitaji ya wateja/wabia kwa kutoa huduma ya uokoaji wa dharura kwa madereva wa Bolt kutokana na ubia huu.  Madereva wa Bolt wanahakikishiwa kupata huduma ya masaa 24 kupitia kitengo chetu cha dharura iwapo watapata tatizo wakiwa safarini,  alisema.