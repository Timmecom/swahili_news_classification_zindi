 WAKAZI watatu wa kijiji cha Pangawe, Halmashauri ya Wilaya ya Morogoro wanashikiliwa na Polisi kutokana na tuhuma za kukutwa wakiuza nyama ya ng ombe waliokufa na kufukiwa baada ya kubainika kuwa na ugonjwa wa kimeta.Kamanda wa Polisi wa Mkoa wa Morogoro, Wilbroad Mutafungwa alisema jana mjini hapa kuwa, tukio hilo lilitokea Mei 18, mwaka huu saa 2: 30 asubuhi katika kijiji cha Pangawe, Kata ya Mkambarani, Wilaya na Mkoa wa Morogoro.Kamanda Mutafungwa alisema ng ombe hao saba walikufa na kufukiwa baada ya kubainika kuwa na ugonjwa wa kimeta baada ya kuthibitishwa na daktari wa mifugo wa halmashauri hiyo, Dk Annastazia Julian.Kwa mujibu wa Kamanda huyo, ng ombe hao walikuwa wanamilikiwa na mfugaji Dickson Msurwa, mkazi wa Nanenane, Manispaa ya Morogoro anayefugia mifugo yake katika kijiji cha Pangawe.Alisema mizoga hiyo ya ng ombe ilifukuliwa na Salumu Ramadhani ambaye alikamatwa akiwa na mapaja mawili nyumbani kwake pamoja na wenzake ambao walisadikiwa kwenda kuuzwa katika eneo la Kingolwira na maeneo mengine.Alisema baada ya kupokea taarifa kutoka kwa Mwenyekiti wa Kijiji cha Pangawe, Matata Ndida, msako mkali ulianza wa kuwatafuta watuhumiwa na ndipo walipoweza kukamatwa.Kamanda Mutafungwa aliwataja wengine waliokamatwa kuwa ni Salumu Ramadhani, Matata Shija na Joseph Mhangama ambao ni wakazi wa kijiji cha cha Pangawe, kata ya Mkambarani, Halmashauri ya Wilaya ya Morogoro.Alisema watuhumiwa hao watafikishwa mahakamani mara baada ya taratibu kukamilika ili kujibu mashitaka yanayowakabili.