 SERIKALI kupitia Shirika la Umeme Tanzania (Tanesco) katika kuhakikisha nishati ya umeme kama nguzo muhimu ya ujenzi wa Tanzania yenye viwanda ipo, inatekeleza miradi 22 mikubwa ya kimkakati.Miongoni mwa miradi hiyo ni ile inayohusisha kuipatia umeme wa uhakika mikoa ya Magharibi mwa Tanzania ambayo kwa muda mrefu imekuwa haina umeme kutoka katika Gridi ya Taifa. Watanzania wanaoishi mikoa hiyo watafaidika kutokana na utekelezaji wa miradi ya Geita   Nyakanazi kilovolti 220 kilometa 144, njia kuu ya umeme kilovolti 220 Rusumo   Nyakanazi kilometa 98, njia kuu ya umeme ya kilovolti 400 Iringa   Mbeya   Tunduma   Sumbawanga kilometa 624, njia kuu ya umeme ya kilovolti 400 Nyakanazi   Kigoma kilometa 280 na Kigoma   Sumbawanga kilovolti 400 kilometa 280.Mkurugenzi Mtendaji wa Tanesco, Dk Tito Mwinuka amesema hayo alipozungumza na wahariri wa vyombo wa habari waliokuwa mikoa ya Arusha na Kilimanjaro wiki iliyopita kuangalia uboreshaji wa miundombinu ya umeme ikiwamo miongoni mwa miradi hiyo iliyokamilika na inayoendelea kutelezwa. Wahariri hao walitembelea Mradi wa Kuunganisha Umeme kati ya Tanzania na Kenya (KTIPP)/ZTK utakaonufaisha mikoa ya Kusini mwa Tanzania na kuunga na nchi za Kusini mwa Afrika, na Mradi wa Kuimarisha Mifumo ya Usambazaji Umeme (TEDAP) mikoa ya Arusha, Kilimanjaro na Dar es Salaam.Dk Mwinuka alisema miradi hiyo ni ya kusogeza miundombinu katika maeneo ambayo hayajafikiwa na umeme na kukarabati miundombinu chakavu au kuzidiwa katika maeneo yaliyokwishafikiwa na umeme. Aidha, alibainisha kuwa hakuna kipindi chochote cha uongozi wa nchi ambacho kumekuwa na miradi mingi ya umeme kama hiki cha Serikali ya Awamu ya Tano chini ya Rais John Magufuli. Hakuna kipindi ambacho kuna miradi mingi ya umeme kama hiki cha awamu ya tano. Katika historia ya Tanesco hatujawahi kuwa na miradi mikubwa 22 kama sasa ikiwamo Stiegler s Gorge,  alisema. Baadhi ya miradi hiyo inatarajiwa kukamilika mwaka huu na itakayochukua muda mrefu itakamilika 2023. Miradi inayotarajiwa kukamilika mwakani ni upanuzi wa umeme wa gesi wa Kinyerezi I, Jijini Dar es Salaam wa megawati 185 ambao umefikia kwa asilimia 82 na TEDAP ambao ni ujenzi wa kilometa 51.7 za njia kuu ya umeme wa kilovolti 132 Ubungo   Kurasini   Mbagala   Gongo la Mboto   Kipawa.Pia ujenzi wa vituo vya kupoza umeme wa kilovolti 132/33 vya KIA, Kiyungi, Kurasini, Mbagala na Gongo la Mboto na ujenzi wa vituo 19 vya usambazaji kilovolti 33/11 (Dar es Salaam vituo 11, Arusha sita na Kilimanjaro vituo viwili. Kwa mujibu wa Dk Mwinuka, utekelezaji wa mradi huu wa TEDAP umekamilika kwa asilimia 98 na vituo vyote vinatumika hivi sasa ukiacha cha Kurasini na kuvusha nyaya katika eneo la Mzinga Creek. Mradi huu utakamilika Machi mwaka huu wakati sehemu ya Ubungo   Kurasini itajengwa wakati wa upanuzi wa barabara ya Mandela na itakamilika baada ya usanifu wa barabara ya Mandela.Miradi ya kuunganisha wateja vitongoji vya miji katika kanda saba iko hatua mbali mbali na itakamilika Juni, 2019. Miradi inayotarajiwa kukamilika mwakani ni pamoja na Nishati Jadidifu, Jua megawati 150 na upepo megawati 200 ambao uchambuzi wa kushindanisha wawekezaji binafsi unaendelea; umeme wa makaa ya mawe megawati 600 (uchambuzi wa zabuni kwa kushindanisha wawekezaji binafsi unaendelea).Mwingine ni Mradi wa njia kuu ya umeme wa kilovolti 400 Singida   Namanga kilometa 510 maarufu KTPIP ambao makandarasi wake, Kalpataru Power Transmission Limited ya India, Bouygues Energies & Services ya Ufaransa na Energoinvest & EMC (CEE) za Bosnia Herzegovina na India wameanza kazi.Miradi mingine itakayokamilika mwakani ni njia kuu ya kilovolti 220 Bulyanhulu   Geita kilometa 55 (mkandarasi ameanza utekelezaji wa mradi), njia kuu ya umeme ya kilovolti 220 Geita   Nyakanazi kilometa 144 (mkataba wa utekelezaji unasubiri kusainiwa mwezi ujao) na njia kuu ya umeme kilovolti 220 Rusumo   Nyakanazi kilometa 98 (mkataba wa utelelezaji umepata kibali kusainiwa Januari 2019). Miradi inayotarajiwa kukamilika mwaka 2021 ni njia kuu ya umeme kilovolti 400 Rufiji   Chalinze   Dodoma kilometa 504 (upembuzi yakinifu Chalinze   Dodoma ulishakamilika) na Rufiji   Chalinze umeanza), njia kuu ya umeme kilovolti 400 Kinyerezi   Chalinze kilometa 115 (upembuzi yakinifu umeanza).