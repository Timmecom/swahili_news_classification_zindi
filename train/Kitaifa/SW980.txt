 KIWANDA cha kukamua mafuta ya kula kinachojengwa jijini Dodoma, kinatarajia kuanza uzalishaji Juni mwaka huu.Hayo yamebainishwa na Waziri wa Kilimo, Japhet Hasunga alipozungumzia mikakati ya serikali ya kuhakikisha mafuta ya kula yanapatikana nchini. Hasunga alisema hatua hiyo ni katika kuondokana na uagizwaji wa mafuta ya kula nje ya nchi, ambao umekuwa ukiigharimu serikali na pia kuzalisha masoko ya mazao nchini.  Kutokana na mahitaji makubwa ya mafuta ya kula, na nchi kutumia fedha nyingi kuagiza mafuta ya kula nje ya nchi, serikali imeweka mikakati ya kutosha ikiwa ni pamoja na kujenga kiwanda cha kukamua mafuta ya alizeti jijini Dodoma,  alisema waziri huyo.Alisema kwa sasa serikali imekuwa ikitumia zaidi ya Sh bilioni 400 kwa mwaka kwa ajili ya kuagiza mafuta ya kula nje ya nchi. Hasunga alisema ili kufikia azma hiyo, serikali imeamua kuweka mkazo kwenye uzalishaji wa mazao ambayo yatumika kuzalisha mafuta nchini yakiwemo uzalishaji wa tija wa mbegu za alizeti, michikichi na karanga.  Kwa hiyo tumeamua kuweka mkazo kwenye uzalishaji wa baadhi ya madhao ambayo yatatumika katika kutengeneza mafuta ya kula hapa nchini na baadhi yake ni mbegu alizeti, michikichi na karanga na mengineyo. Katika kuhakikisha hilo linatekelezeka, Bodi ya Nafaka na Mazao Mchanganyiko tumeiwezesha ili wajenge kiwanda cha kuchakata mafuta hapa Dodoma. Mitambo imeshafika tunakusudia kuwa ifikapo mwezi Juni kiwe kimesimama na kimanza uzalishaji,  alisema Hasunga.Alisema pia kutokana na mahindi kutumika kuzalisha unga na kutoa mafuta, serikali inakusudia kujenga kinu kingine Dodoma, ambacho mbali na kuchakana unga wa kutosha, pia kitatengeneza vyakula vya mifugo.  Tuna imani kwa jitihada hizi sasa tutakuwa tumetengeneza na kupata masoko vizuri na uhakika kwa mazao yanayozalishwa na wakulima wetu,  alieleza. Alisema kukamilika kwa kiwanda hicho, kutatoa fursa zaidi ya ajira kwa Watanzania kwani kitaajiri zaidi ya Watanzania 250.