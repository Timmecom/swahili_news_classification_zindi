 Mkutano Mkuu wa kampuni ya umma ya Jenga Afya, Teketeza Umasikini (Jatu TLC) unatarajiwa kufanyika Jumamosi June Mosi, katika Ukumbi wa Mgulani jijini Dar es Salaam.Wakati wa mkutano huo wanachama wa kampuni hiyo watachagua viongozi wapya wa bodi watakaokua na jukumu la kuingiza kampuni hiyo kwenye Soko la Hisa la Dar es Salaam (DSE) Mkurugenzi wa Jatu Peter Isare amesema kampuni hiyo itaingia rasmi kwenye soko la hisa mapema mwezi wa nane kwa mtaji wa shilingi bilioni 7.5/-Amesema, kampuni hiyo ilianzishwa na vijana mwaka 2015 kwa ajili ya masuala ya afya, lishe na haki za binadamu kwa kuwa watu wengi wanapata changamoto kwenye mambo hayo."Wengi ni masikini, wanashindwa kumudu gharama za maisha na kusababisha migogoro kwenye jamii,"amesema Kisare."Tuwe na afya lakini tuweze kujitegemea na kuwa na afya nzuri, tumejikita kwenye kilimo, masoko na bima ya afya, watu wengi wanahitaji kuwekeza katika biashara na kuhitaji mikopo amesema.Kwa mujibu wa Kisare, kampuni hiyo imesajiliwa mwaka 2016 na imefanikiwa katika kilimo cha mpunga Kilombero, Manyara kilimo cha alizeti na mahindi, Tanga kilimo cha Maharage."Tunawawezesha wakulima kulima kilimo cha kisasa, na kuwapatia wataalamu ambao watawapa elimu, na kilimo ni cha muda wote kisichotegemea hali ya hewa."Igima kiwanda cha kukoboa mchele, Kibaigwa kiwanda cha mahindi na alizeti, tunaunganisha kilimo na viwanda, na soko tumelitengeneza wenyewe."amesema Kisare.Anasema unaponunua chochote Jatu kama vile chakula ni rahisi kukuza faida kwa sababu kuna mfumo rasmi wa kugawa faida, mteja akinunua bidhaa anapata bonasi na kwamba, gawio analipata mwisho wa mwezi.