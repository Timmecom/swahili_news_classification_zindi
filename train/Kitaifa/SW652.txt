 ASKOFU Mkuu wa Kanisa la Full Gospel Bible Fellowship, Zachary Kakobe amesema, video ya ngono inayodaiwa kumuonesha Askofu Josephat Gwajima akifanya ngono ni feki na imetengenezwa na wanaofanya biashara ya kufarakanisha watu.Amesema, waliotengeneza video hiyo ni wafitini na amehoji wapo wapi wanaomtuhumu Mchungaji Gwajima kwa uzinzi.Amesema kanisani kuwa, kwa kuwa mtu anayemshitaki kiongozi huyo na mwanamke aliyeonekana kwenye video hiyo wamejificha, wao kama kanisa hawakubali tena mashitaka dhidi yake (Askofu Gwajima) na suala hilo limekwisha. Kwa taarifa yenu nampenda huyu sana kuliko wakati wote uliotangulia waswahili wanasema, mwenye wivu ajinyonge, ajimalize lakini huyu tunampenda sana kuliko wakati wowote uliopita  amesema Askofu Kakobe.Ameyasema hayo leo kwenye Kanisa la Ufufuo na Uzima, jijini Dar es Salaam na kuongeza kuwa, walihitaji vinywa vya mashahidi wawili au watatu ili wafanye kesi dhidi ya Askofu Gwajima.Kakobe amesema hakwenda kanisani hapo kutetea uzinzi lakini ili kesi ifanyike Biblia inataka wawepo watu wawili au watatu watakaotoa ushahidi wa vinywa na si ushahidi wa video au wa mitandao.Amewataka waumini wa Gwajima wasikubali mashitaka dhidi ya kiongozi wao, na kwamba kuna utukufu mkubwa unakuja mbele yao. Usikubali mashitaka juu ya mzee, kwisha, kwisha, kwisha, kwisha, kwisha maneno amesema Kakobe na kuongeza kuwa Gwajima ana roho ya msamaha.Kwa mujibu wa kiongozi huyo wa kiroho, kanisa la Ufufuo na Uzima limejengwa juu ya mwamba na kwamba, Mchungaji Gwajima ni jasiri na Mungu hupenda kuwatumia watu kama yeye. Askofu Mkuu Josephat Gwajima ni jasiri kama simba, sikiliza, ninaona fahari juu ya mtu huyu, na hata ikifika siku nikitwaliwa najua nimeacha wanafunzi majemedari mama una mume jasiri amesema Askofu Kakobe na kumtaka Gwajima asizungumzie tena jambo la video ya ngono kwa kuwa shughuli imekwisha.Gwajima amesema, aliyeweka mtego amenaswa mwenyewe, aliyechimba shimo katumbukia mwenyewe, na aliyeweka nyoka ameumwa mwenyewe.Amewaeleza waumini wake kuwa, popote wakimuona Askofu Kakobe wamemuona yeye, na hata akipita njiani anakuwa amepita yeye. Zimeingia kokoto lakini baadaye umetoka unga, mimi ni mashine ya kusaga amesema Askofu Gwajima.Katika ibada hiyo, Nabii Komando Mashimo amesema kesho atataja majina ya watu waliomchafua Gwajima kwa video ya ngono.