 KAMPUNI ya kuzalisha Uyoga ya Kigali Farm imewekeza faranga milioni 400 kwa ajili ya ujenzi wa vijiji 50 vya uyoga ili kukabiliana na utapiamlo katika majimbo ya Magharibi na Kaskazini.Mradi huo utakaotekelezwa wilayani hapa, utaboresha mavuno kwa wakulima na kuongeza utaalamu utakaonufaisha wakulima wa kaskazini na baadhi ya sehemu katika majimbo ya Magharibi.Kampuni hiyo imepanga kutekeleza mradi huo katika kila wilaya za jimbo la Kaskazini pamoja na wilaya za Nyabihu, Ngororero na Rubavu katika jimbo la Magharibi. Mradi huo unalenga maeneo yanayokabiliwa na utapiamlo kwa kiasi kikubwa kwa wastani wa asilimia 59 ambapo eneo la Nyabihu likiwa na kiwango kikubwa cha tatizo hilo kwa watoto chini ya miaka mitano Ofisa Mtendaji Mkuu wa Kampuni hiyo, Laurent Demuynck, alisema uwekezaji huo ni kusaidia mikakati ya serikali kuondoa tatizo la utapiamlo nchini humo.Demuynck alisema katika kilimo hicho cha uyoga, sehemu ya mita nne mkulima anapata kilo 500 na 600 za uyoga kwa mwaka na kupata faranga milioni nane kwa ajili ya kwa ajili ya kilimo hicho kwenye kila kijiji.