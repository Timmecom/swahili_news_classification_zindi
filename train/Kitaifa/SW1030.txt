 WAZIRI wa Nchi, Ofi si ya Makamu wa Rais (Muungano na Mazingira), January Makamba amesema serikali ipo mbioni kuweka utaratibu utakaowalazimisha waingizaji na wazalishaji wa chupa za plastiki kuziondoa kwenye soko kunusuru mazingira.Makamba ameyasema hayo jana wakati alipotembelea kiwanda cha Paper Craft International kinachomilikiwa na Kampuni ya Said Salim Bakhresa Group kinachojihusisha na uzalishaji wa vifungashio vya karatasi.Alisema serikali haijapiga marufuku chupa za plastiki kwa sababu zina uwezo wa kurejelezwa, lakini baadhi ya chupa ambazo zinakinywaji cha kuongeza nguvu  energy drink  zikiwemo zile zinazozalishwa na Kampuni ya Azam na Melt hazina soko na hivyo zimekuwa zikiharibu mazingira kwani zimejazana kwenye mitaro na pembezoni mwa bahari. Hatupigi marufuku chupa za plastiki, lakini natoa wito kwa watu wote wazalishaji na waingizaji wa vinywajji vya chupa za plastiki na kama itahitajikaaidha waanzishe au washiriki katika urejelezaji wa chupa za plastiki, tunafanya vizuri kwenye vifungashio lakini chupa za plastiki ni changamoto... mwezi ujao tutalazimisha watu wanaozalisha chupa za plastiki kuziondoa kwenye mazingira aidha kwa kuziondoa au kuzirejeleza,  alisema.Waziri Makamba alisema chupa hizo za Energy Drink zenye rangi nyeusi zinazozalishwa na Azam hazina soko kwa vile bei zake ni ndogo kilo ni Sh 80 wakati chupa za maji ni Sh 400 hivyo watu hawaziokoti, hivyo kuna umuhimu wa kutazama mbinu mbadala ya namna ya kutumia malighafi ambayo itafanya zikusanywe kama ilivyo kwenye chupa za maji.Akizungumzia hilo Mkurugenzi wa Uhusiano wa Said Salim Bakhressa, Hussein Sufian alisema wameshaanza mazungumzo ya ushirikiano na baadhi ya makampuni mengine ambao ni wazalishaji wa vinywaji baridi namna ya kuandaa mchakato wa ukusanyaji wa chupa ili zitengeneze bidhaa mbadala kwa kushirikiana na Afrika Kusini na kwamba mchakato huo utafanyika nchini nzima.Kuhusu kiwanda hicho, Makamba alisema endapo kitaanza kuzalisha vifungashio hivyo kwa ajili ya soko la ndani itarahisisha upatikanaji mkubwa wa bidhaa hiyo, hasa baada ya serikali kupiga marufuku matumizi ya mifuko ya plastiki kuanzia mwezi uliopita. Wakati tunatafuta namna ya kukidhi soko, wakati tunatafuta mifuko mbadala, kazi ya upigaji marufuku limejaribiwa takribani miaka 10 lakini tumekuwa tukihairisha kwa vile hatukuweza kukidhi soko. Wapo ambao walisubiri wakidhani tutahairisha tena,  alisema Makamba.Alisema ingawa serikali imepiga marufuku lakini bado hatukidhi uwezo wa kuzalisha kwa wingi vifungashio, mifuko yenye ubora na bei nafuu na hivyo serikali iliona faraja kuona kuna kiwanda kikubwa kama Craft International kinazalisha vifungashio ingawa pia hakizalishi kwa uwezo wake hasa soko la ndani. Nimezungumza na waziri wa viwanda na biashara, sisi watu wa mazingira tungependa mifuko ya karatasi ndio ijaze soko kama mbadala ya plastiki, lakini changamoto imekuja kuwa mifuko ambayo ndio ipo sokoni kwa sasa kama mbadala ni ya kitambaa lakini chenye plastiki ambayo nayo si salama kwa mazingira,  alisema.Alisemaa kwa vile ni kipindi cha mpito serikali isingeweza kukataza watu kuzalisha ndio maana iliweka kiwango ambacho ni uwezo wa kurejelezwa ambao ni ya uzito wa gramu 70.Meneja Uhusiano wa makampuni ya Bakhresa Hawa Bayumi alisema namna ambavyo wanaweza kutumia fursa kufikia soko kutokana na mabadiliko ya kutunza mazingira na kubainisha kuwa awali kiwanda kilikuwa kwenye mfumo wa EPZ, kwa ajili ya kuzalisha vifungashio kwa ajili ya soko la nchi za nje, lakini sasa wanaangalia namna ambayo wanaweza kuzalisha vifungashio kwa ajili ya Tanzania na masoko ya nje. Kwa sasa kiwanda kipo kwenye mfumo wa EPZ ama Kanda Maalumu ya uchumi, tunangalia namna ya kuamisha kwenye mfumo ambao utakua soko moja la ndani la Afrika Mashariki, lakini kwa sasa ni changamto katika sheria,  alisema Bayumi na kuongeza kuwa iwapo sheria hiyo ya EPZ itabadilishwa basi wataweza kuleta ushindani katika soko la ndani na Afrika Mashariki kwa ujumla.