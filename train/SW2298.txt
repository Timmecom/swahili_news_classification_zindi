 Kitoweo hiki ambacho pia ni maarufu kama  dagaa wa Kigoma  huvuliwa katika mwambao mwa Ziwa Tanganyika katika wilaya za Kalambo na Nkasi mkoani Rukwa.Imeelezwa kuwa kilo ya dagaa kwa sasa inauzwa kwa Sh 20,000 kutoka Sh 8,000 miezi mitatu iliyopita, ikiwa ni bei ya rejareja baada ya kuadimika sokoni katika Mji wa Sumbawanga mkoani Rukwa kwa miezi mitatu mfululizo. Msimu wa mvua dagaa hawa wanaadimika sana, isitoshe bidhaa hii ilikuwa imeadimika kabisa sokoni ambapo sasa bado wanavuliwa kwa taabu sana huku mahitaji ya walaji wakiwa makubwa,  alisema mchuuzi wa samaki mjini hapa, Samweli Kapele.Wakizungumza na gazeti hili kwa nyakati tofauti, baadhi ya wakazi wa mjini hapa kuwa kitoweo hicho licha ya kuwa ni rahisi kukipika, lakini pia kina ladha ya kipekee. Lakini sasa mambo yamebadilika bei ya dagaa imepaa sana hata tunashindwa kuwatumia ndugu zetu waishio nje ya mkoa huu kama zawadi kwani kutokana na kipato cha baadhi yetu tunashindwa kuwanunua,  alieleza mkazi wa mjini hapa, Mariam Kinsukulu.