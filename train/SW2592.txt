 MTAFITI binafsi nchini amebuni kanuni inayoweza kutumika kubadilisha gesi asili inayopatikana nchini kuwa kwenye mfumo wa LPG na kujazwa kwenye mitungi kwa ajili ya matumizi ya kupikia majumbani.Akizungumza kwenye Jukwaa la Mabadiliko ya Tabia Nchi, lililofanywa kwenye Maonesho ya 43 ya Biashara ya Kimataifa ya Dar es Salaam, Mtafiti huyo, Abraham Baisi amesema amevumbua kanuni hiyo baada ya kufanya utafiti wake kuhusu nishati mbadala.Baisi alisema endapo kanuni hiyo itatumika itakuwa suluhisho la kubadilisha gesi asili inayopatikana visiwa vya Songosongo kuwa kwenye mfumo wa LPG hivyo kuweza kujazwa kwenye mitungi kwa ajili ya matumizi ya nyumbani. Kanuni hii ikitumika gesi yetu ya asili itaweza kujazwa kwenye mitungi na kusambazwa nchi nzima kwa bei rahisi ambayo wananchi wataimudu na hivyo kuwa suluhisho la nishati mbadala,  alisema Baisi.Katika kongamano hilo lililoandaliwa na Taasisi ya FORUM CC na kufadhiliwa na Shirika la Masuala ya Nishati Jadidifu la Hivos, liliwakutanisha wadau mbalimbali wa nishati mbadala ambao walijadili njia mbalimbali za kunusuru mazingira.Baisi alisema kanuni aliyoibuni ni ya kisayansi ambayo haijawahi kufanywa na kuleta matokeo mazuri kama hayo na kwamba gesi asilia ina tabia ya kuwa nyepesi hivyo kuwa ngumu kutumika kujazwa kwenye mitungi kwa matumizi ya kupikia, lakini kwa kutumia kanuni hiyo amegundua jinsi ya kuichanganya na kuweza kutumika kwnye mitungi ya kupikia. Takwimu zilizopo zinaonesha kuwa hadi sasa nchi imegundua zaidi ya futi za ujazo trilioni za 55.08 za gesi asilima kati ya hizo, futi za ujazo trilioni 47.08 ni kutoka vitalu vya kina kirefu cha bahari na futi za ujazo trilioni nane kutoka vitalu vya nchi kavu, sasa kama kanuni hiii itatumika itabadilisha maisha ya watanzania wengi kwani gesi yetu itauzwa kw abei rahisi na matumizi ya mkaa na kuni yanaweza kuwa historia,  alisema Baisi.Awali akizungumza kwenye kongamano hilo, Mkurugenzi Mkuu wa FORUM CC, alisema wameandaa kongamano hilo kwenye viwanja hivyo kwa lengo la kuwafikia wananchi wengi zaidi ili wawe na uelewa wa mabadiliko ya tabia nchi na kuchukua hatua za kunusuru mazingira kwa kutumia nishati jadidifu.Alisema nishati jadidifu ni nishati rafiki wa mazingira, ambazo matumizi yake hayaleti athari kwenye mazingira na kuwasisitiza wananchi kutumia fursa ya matumizi ya nishati hiyo kujiletea maendeleo. Kupitia jukwaa hili tumekuja na kauli mbinu isemayo ukuzaji nishati jadidifu ili kujenga uchumi unaohimili mabadiliko ya tabia nchi, niwasisitize wabunifu angalieni fursa kwenye nishati mbadala kwa kujiletea maendeleo lakini pia kuhifadhi mazingira yetu,  alisema Muna.Awali, Naibu Mkurugenzi Mkuu wa Mamlaka ya Maendeleo ya Biashara (TanTrade), Latifah Hamis alisema serikali inatambua uharibifu wa mazingira na changamoto zake ambazo ni pamoja na kusababisha athari kwenye sekta ya kilimo.Hivyo, imetengeneza mpango wa muda mfupi na mrefu wa kukabiliana na athari hizo ambazo ikiwa zitaachwa zitaleta uharibifu mkubwa na kuifanya nchi kuingia kwenye janga la njaa na uchumi kushuka.