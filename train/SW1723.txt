 Akifunga mafunzo ya siku tatu ya kuwajengea uelewa wajasiriamali wakubwa na wakati juu ya mpango wa serikali wa kuishirikisha sekta binafsi katika miradi mikubwa kupitia PPP Dar es Salaam jana, Naibu Katibu Mkuu wa Wizara ya Fedha, Profesa Adolf Mkenda, aliwaeleza washiriki kuwa, kuna sheria inayoongoza ubia kati ya sekta ya umma na binafsi, hivyo hakuna sababu ya sekta binafsi kusitasita katika kushiriki miradi mikubwa.Alisema, nchi nyingi zilizoendelea, hasa katika sekta ya miundombinu, zimeshirikisha zaidi sekta binafsi kwenye miradi mikubwa na kuzisaidia nchi hizo kukuza uchumi kwa kasi.Kiongozi huyo ameomba fursa hii itumiwe na Watanzania wengi kadri inavyowezekana, lakini amefafanua pia kuwa fursa hizo ziko wazi kwa wajasiriamali Watanzania na wageni, na kuongeza kuwa suala kubwa katika jitihada hii ni utoaji wa huduma bora na yenye ufanisi.Mkurugenzi Mtendaji wa Taasisi ya Sekta Binafsi, Godfrey Simbeye, amekaribisha msukumo huo wa serikali na kueleza sekta binafsi ina nia ya kutumia fursa hiyo.