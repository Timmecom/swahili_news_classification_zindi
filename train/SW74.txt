 YANGA juzi iliendeleza wimbi la ushindi kwa kuikandamiza African Lyon kwa bao 1-0 lakini taarifa ikufi kie kuwa benchi la ufundi la timu hiyo limeeleza kuwa moto huo waliouwasha hautazima na kwamba watahakikisha wanazoa pointi tatu katika kila mechi iliyo mbele yao.Yanga ilipata ushindi huo kwenye Uwanja wa Sheikh Amri Abeid, Arusha na kuifanya izidi kujikita kileleni mwa msimamo wa Ligi Kuu kwa jumla ya pointi 47 dhidi ya Azam wanaoshika nafasi ya pili wakiwa na pointi 40 na mabingwa watetezi Simba wanaoshika nafasi ya tatu kwa pointi 30. Kocha msaidizi wa wanajangwani hao, Noel Mwandila alianza kwa kuelezea ugumu wa mchezo wao dhidi ya Lyon hasa ukichanganya changamoto ya uwanja waliokuwa wakichezea lakini anafurahi kwa kuwa walikabiliana na vikwazo hivyo na mwisho kupata pointi tatu muhimu. Haukuwa mchezo rahisi, Lyon walikuwa sawa na walicheza vizuri ingawa tulipambana na kuwazidi na kuibuka na ushindi. Awali pia kulikuwa na changmoto ya ubora wa uwanja lakini wachezaji wakapambana kuendana na hali halisi na kufanikiwa kucheza vizuri kwa kiasi kikubwa.  Yote kwa yote tumefurahi kuondoka na pointi tatu, bado kuna safari ndefu lakini hatutaangalia wanaotufukuzia (Azam na Simba) kwa sasa.Shida yetu ni kuhakikisha tunashinda na kuondoka na pointi tatu katika kila mechi   Tukifanikiwa hapo, tutakuwa tumekaribia lengo letu na tutakuwa sehemu salama zaidi, kila mchezo uliopo mbele yetu tunauchukulia kwa umakini mkubwa na tutahitaji ushindi na pointi tatu pia, tunachohitaji hicho tu kwa sasa,  alisema Mwandila. Baada ya ushindi huo, Yanga sasa imecheza jumla ya mechi 17 bilakupoteza zaidi ya kutoa sare michezo miwili pekee. Mmoja dhidi ya Simba waliotoka suluhu na mwingine dhidi ya Ndanda uliotoka sare ya bao 1-1.