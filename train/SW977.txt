 BAADHI ya wachezaji wa Simba wametuma ujumbe wakionesha mipango yao ya kuingamiza AFC Leopards ya Kenya katika mchezo wa kirafiki utakaochezwa Agosti 8, mwaka huu.Mchezo huo unaotarajiwa kuchezwa kwenye Uwanja wa Taifa, Dar es Salaam, ikiwa ni sehemu ya kuadhimisha tamasha la Simba Day linalofanyika Agosti 8 ya kila mwaka.Simba hutumia tamasha hilo kutambulisha wachezaji wake, benchi la ufundi na jezi itakazotumia kwa msimu mzima.Kwenye jumbe mbalimbali walizotuma baadhi ya wachezaji hao kupitia kurasa zao za mitandao ya kijamii wanawataka mashabiki wa klabu hiyo kujitokeza kwa wingi kwani wamejipanga vizuri kwa mechi yoyote mbele yao kuhakikisha wanafanya vizuri. Tuko poa tumejiandaa vizuri dhidi ya msimu mpya na tamasha la Simba, tuko tayari kupambana kuhakikisha tunafanya vizuri siku hiyo na naomba mashabiki wajitokeze kwasababu tutaingia uwanjani kibingwa zaidi,  mshambuliaji Emmanuel Okwi. Tupo na kocha wetu anatuelekeza nini cha kufanya tunaamini mambo yatakwenda vizuri siku hiyo,  alisema.Beki Mohamed Hussein alisema wapinzani watapata tabu sana kwani jinsi walivyojiandaa wana nafasi ya kufanya vizuri. Yeyote tutakayekutana naye atapata tabu siku hiyo kikubwa ni mashabiki wetu wajitokeze na kuona namna tulivyojipanga kwa msimu mpya,  alisema.Kwa upande wake, James Kotei alisema  matendo yataonekana uwanjani kwani maandalizi waliyofanya ni mazuri kufanya kazi siku ya tamasha . Naye mshambuliaji mpya wa Simba, Adam Salamba alisema: Tunajiandaa vizuri huku Uturuki, napenda kuwaambia mashabiki wetu wa Simba tunajiandaa vizuri huku nchini Uturuki, tunampa mwalimu wetu ushirikiano wa kutosha, niwatake mashabiki wetu terehe 8 mwezi wa nane wahudhurie kwa wingi  Simba kibingwa zaidi. Simba ipo Uturuki ikiendelea na mazoezi ya kujifua ambapo leo itacheza mchezo mmoja wa kirafiki kujipima kisha itaendelea na mazoezi hadi Agosti 5, itakaporejea tayari kukipiga na AFC Leopards ya Kenya.