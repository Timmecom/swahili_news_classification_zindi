 MISRI imebanwa kwa mara ya pili mfululizo baada ya kutoka sare tena na timu ndogo ya Comoro katika mbio za kusaka nafasi ya kufuzu kucheza fainali za Mataifa ya Afrika, Afcon 2021 Cameroon.Vigogo hao wa soka Afrika wakicheza tena bila ya nahodha wao, Mohamede Salah walijikuta wakilazimishwa sare ya bila kufungana na Comoro katika mchezo uliopigwa ugenini, huku wenyeji Comoro wakiongozwa na nahodha wao, Jimmy Abdou.SARE ZATAWALAPia kulikuwa na sare nyingine wakati Cape Verde walipowatolea macho ndugu zao wa Msumbiji, huku Kenya wakitoka sare na Togo na Gambia wakiikaribisha Jamhuri ya Kidemokrasia ya Congo (DR).Msumbiji na Cape Verde zilitawaliwa na Ureno wakati wa ukoloni. Ghana wenyewe waliondoka na pointi zote tatu lakini ilibidi kufanya kazi ya ziada na kuibuka na ushidi kiduchu wa bao 1-0 dhidi ya Sao Tome and Principe. Baada ya sare ya kufungana 1-1 na Kenya katika mchezo uliopigwa Alhamisi katika mchezo wa ufunguzi wa Kundi G, Misri ilijikuta ikipoteza pointi zingine mbili baada ya kutoka suluhu na Comoro.Mapharao hao walishuka dimbani tena bila majeruhi Salah, ambapo waliuanza mchezo huo vizuri kwa kulijaribu lango la wapinzani wao pale Mahmoud  Kahraba  Abdel-Moneim alipopiga shuti kali lililogonga mwamba dakika tisa baada ya kuanza kwa mchezo huo.Dakika mbili baadaye walipata nafasi nyingine nzuri baada ya kipa wa Comoro alipodaka mpira aliorudishiwa na mwamuzi kuamuri adhabu ndogo lakini mpira huo uliokolewa na mabeki wa timu wenyeji.Lakini timu zote zilipata bafasi, ambazo kama wangezitumia vizuri kila moja ingeweza kupata bao la kuongoza katikati ya kipindi cha pili. Mara ya kwanza mchezaji anayeichezea Aston Villa, Trezeguet alibaki yeye na kipa lakini badala ya kuujaza mpira wavuni, alipaisha. Dakika chache baadaye, Kassim M Dahoma aliingia ndani ya eneo la hatari lakini shuti lake liliokolewa kwa bega na kipa Mohamed El Shenawy wakati alipouchupia mpira huo alipokuwa akiokoa.Mchezo huo ulichezwa katika hali ya joto kali kiasi cha mwamuzi kuwaruhusu wachezaji kuwa na mapumziko mafupi ya kunywa maji ili kupoza joto. Pia katika Kundi G katika mchezo uliofanyika Nairobi, wenyeji Kenya, Harambee Stars, waliitoka sare ya 1-1 dhidi ya Togo.Mchezaji anayecheza soka Ubelgiji, Johanna Omolo aliipatia Harambee Stars bao la kuongoza baada ya kutumia vizuri nafasi aliyopata katika dakika ya 35 na kupiga mpira uliompita kipa Malcolm Barcola na kujaa wavuni.Mchezaji wa Togo, Hakim Ouro-Sama aliifungia nchi yake bao la kusawazisha akiunganisha wavuni mpira wa kona katika dakika ya 64 na kuifanya timu hiyo kutoka na pointi moja ugenini. Matokeo hayo yana maana kuwa, Comoro sasa ndio wanaongoza katika msimamo wa Kundi G wakiwa na pointi nne baada ya kushuka dimbani mara mbili dhidi ya Misri na Kenya, ambazo zote kila moja ina pointi mbili wakati Togo ina pointi moja.MECHI KUNDI DGambai walitoka nyuma mara mbili na kulazimisha sare ya 2-2 dhidi ya DR Congo katika mchezo wa Kundi D. Cedric Bakambu aliipatia DR Congo uongozi baada ya kufunga, lakini wenyeji walisawazisha dakika nane baada ya mapumziko kupitia kwa Bubacarr Trawally. Zikiwa zimebaki dakika 15 kabla ya mchezo kumalizika Chui hao wa Congo walipata uongozi tena wakati shuti la mbali la Jackson Muleka lilipojaa wavuni.Baboucarr Jobe aliihakiishia Gambia kuendeleza mbio hizo za kufuzu bila kufungwa baada ya kupata bao la kusawazisha katika muda wa majeruhi baada ya kuujaza mpira wavuni. Gambia walifanikiwa kulazimisha sare hiyo bila ya kuwa na wachezaji wake watatu muhimu wakati mshambuliaji Assan Ceesay,aliyefunga mara mbili dhidi ya Angola, alifungiwa baada ya kupewa kadi mbili za njano huku mchezaji wa Ajaccio, Ablie Jallow na yule anayecheza soka Senegal Njine Njie Faye kuwa majeruhi.Pia Msumbiji ilitumia vizuri muda wa majeruhi baada ya kulazimisha sare dhidi ya Msumbiji na kupata sare ya 2-2 dhidi ya Cape Verde katika mchezo wa Kundi F. Garry Rodrigues alifunga bao la kuongoza kwa Cape Verde baada ya dakika sita kufuatia kuingia ndani ya eneo la hatari na kufunga.Msumbiji walisawazisha katika dakika ya 17 wakati Edson Mexer alipoishusha krosi kutoka upande wa kulia na kupiga shuti kali la kushoto na kujaa wavuni. Ghana nao walifunga kwa penalti ya kipindi cha pili na kuibuka na ushindi wa bao 1-0 dhidi ya Sao Tome 1-0 na kuifanya timu hiyo kuongoza Kundi C.Timu hiyo ya taifa ya Ghana, Black Stars, walipambana hadi baada ya mapumziko wakati Emmanuel Boateng alipochezewa rafu ndani ya eneo la hatari na kuruhusu mshambuliaji wa Crystal Palace Jordan Ayew kufunga bao la ushindi.Matokeo hayo yana maana Ghana ina poijti zote sita baada ya mechi mbili, Afrika Kusini na Sudan kila moja ina pointi tatu wakati Sao Tome haina pointi yoyote. Timu mbili kutoka katika makundi 11 kati ya 12 zitafuzu kwa fainali za Mataiifa Afrika 2021 nchini Cameroon. Cameroon wenyewe tayari wameshafuzu kwa tiketi yauenyeji lakini wanashiriki katika mechi za kufuzu, hivyo timu moja tu ndio itafuzu kutoka katika Kundi F.