 TANZANIA inaongoza Afrika kwa mifumo mizuri ya ulipaji wa mafao kwa watumishi wastaafu kuyavutia mataifa kujifunza namna bora ya kuendesha mifuko ya hifadhi ya jamii.Mkuu wa Kitengo cha Uhusiano kwa Umma wa Mamlaka ya Usimamizi wa Mifuko ya Hifadhi ya Jamii (SSRA), Sarah Msika alisema kwamba nchi nyingi za Afrika zinakuja kujifunza Tanzania kutokana na mafanikio iliyoyapata katika usimamizi wa mifuko ya hifadhi ya jamii.  Kama wewe ni mfanyabiashara na wateja wengi wanakuja kununua bidhaa, hiyo ni ishara bidhaa zako nzuri na zinakubalika,  aliwaambia waandishi wa habari waliotaka ufafanuzi wa marekebisho ya sheria hiyo.Sheria ya Mfuko wa Hifadhi ya Jamii kwa Watumsihi wa Umma ya Mwaka 2018 ambayo ilisainiwa mwanzoni mwaka huu, imekumbana na upinzani mkubwa kutoka wadau mbalimbali. Wachambuzi wamedai kwamba mfanyakazi atapata asilimia 25 tu ya mafao yake kwa mkupuo na kulipwa nyingine kidogo.Pamoja na ukosoaji huo, Msika alisema mpaka hivi karibuni, nchi zilizotembelea Tanzania kujifunza juu ya uendeshaji wa mifuko ya hifadhi ya jamii zimefikia sita.  Nchi kama Sierra Leone, Afrika Kusini, Namibia, Zimbabwe na Zambia wamekuja hapa kwa nyakati tofauti.Wiki ijayo, Uganda nao watakuja hapa kwetu kujifunza,  alisema. Tanzania inafuata mfumo wa mafao wa kuchangia ambao pia unakuwa kama bima. Katika mfumo huu, mwanachama anachangia kila mwezi na ana uhakika wa kupata malipo bila kujali hali ya mfuko husika hata ukifilisika. Baadhi ya nchi za ukanda wa Afrika Mashariki kama Kenya na Uganda zina mfumo ambapo mnufaika hatakiwi kuchangia lakini akistaafu analipwa kutokana na mifuko ya hifadhi jamii. Hii ndio sababu mafao yetu yapo wazi. Mwanachama ana uhakika wa kupata mafao yake baada ya kustaafu na uhakika huo anakuwa nao kuanzia siku ya kwanza wanapojiunga na mfuku husika kama mwanachama,  alisema.Mkurugenzi Mkuu wa SSRA, Irene Isaka (pichani) alisema changamoto ya mfumo wa mafao ambayo hayahitaji mchango wa mwanachama ni kutokutabirika na kukosekana kwa uhakika wa mafao baada ya kustaafu kwa kuwa mafao yanategemea uwepo wa bajeti ya serikali na kama serikali itakuwa na miradi mingine ya maendeleo ya kutekeleza wafanyakazi huenda wasipate malipo. Zaidi ya mafao ya mkupuo na mafao ya kila mwezi, mfumo wa Tanzania unatoa faida nyingine nyingi pamoja na mwanachama kupokea asilimia 33.3 ya mshahara wake kwa miezi sita endapo atapoteza ajira yake.