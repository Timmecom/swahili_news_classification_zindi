 Katika mchezo wa kwanza, Yanga wakiwa nyumbani walipata ushindi mwembamba wa bao 1-0, hivyo katika mchezo huo wawakilishi hao wa Tanzania Bara, wanahitaji sare au ushindi wa namna yoyote ili kusonga mbele hatua inayofuata.Akizungumza na gazeti hili kabla ya timu kuondoka, msemaji wa Yanga Dismas Ten, alisema wamekwenda Shelisheli wakiwa na uhakika na ushindi kutokana na maandalizi mazuri ambayo wameyafanya tangu mchezo wao wa mwisho wa ligi dhidi ya Majimaji. Timu imefanya mazoezi ya kutosha na kocha ameridhishwa nayo, lakini pia wachezaji wote wapo fiti kiafya na kiakili kwa ajili ya pambano hilo hivyo tunakwenda kwa ajili ya kupambana na kupata ushindi ambao utatuvusha raundi ya kwanza ya michuano hiyo ya Afrika,  alisema Ten.Msemaji huyo alisema katika mchezo huo watamkosa mshambuliaji wao Obrey Chirwa, kutokana na kukabiliwa na maumivu ya misuli ya paja aliyoyapata kwenye mchezo wa ligi uliopita dhidi ya Majimaji siku chache zilizopita.Ten alisema wanakwenda wakijua ubora wa wapinzani wao St Louis, na kocha wao George Lwandamina anatambua mbinu mbadala ambazo zitawasaidia kuhakikisha wanaibuka na ushindi wakiwa ugenini.Nyota 20 ambao wameondoka na kikosi cha Yanga jana asubuhi kwa Ndege ya Shirika la Ndege la Kenya wakipitia Nairobi, Kenya na baadaye Shelisheli, ni Ramadhani Kabwili, Beno Kakolanya, Gadiel Michael, Juma Abduli, Hassan Ramadhani, Said Makapu, Geofrey Mwashiuya, Rafael Daud, Kelvin Yondani na Pius Buswita.Wengine ni Emmanuel Martin, Said Mussa, Ibrahim Ajibu, Youth Rostand, Patto Ngonyani, Nadir Haroub, Andrew Vicent, Papy Tshishimbi, Amiss Tambwe na Buruan Akilimali.