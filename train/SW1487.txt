 Msemaji wa TDU, Geofrey Willis, ameeleza kuwa kwa mwongozo huo wawekezaji watapata habari wanazohitaji kuhusu sekta ndogo ya faida za uwekezaji, motisha za uwekezaji na dhamana na habari ya vitendo kuhusu kuanzisha biashara nchini Tanzania.Sekta ndogo ya viwanda vya nguo, huwapatia wawekezaji fursa bora ya kutumia uwezo wake mkubwa, lakini ambao unatumiwa chini ya kiwango.Alisema kuwa serikali ya awamu ya nne, ina jukumu la kusaidia katika sekta ndogo. Tanzania inatoa ulinzi zaidi wa ushindani nafuu na uwekezaji wenye kuaminika.Tanzania ina kanda mbili kubwa za uzalishaji pamba, ambazo ni Eneo la Magharibi la Uzalishaji Pamba (WCGA), ambalo linahusisha mikoa saba ya Shinyanga, Mwanza, Tabora, Mara, Singida, Geita na Simiyu.Mikoa hiyo huzalisha asilimia 97 ya pamba ya Tanzania. La pili ni Eneo la Mashariki la Uzalishaji Pamba (ECGA), linalohusisha mikoa mitatu ya Pwani, Morogoro na Tanga.Mwaka 2012 Tanzania ilizalisha tani 350,000 za mbegu za pamba, ambapo asilimia 80 ziliuzwa nje zikiwa ghafi.