 Mazrui alisema hayo wakati akijibu swali la Mwakilishi wa Kwahani (CCM), Ali Salum Haji aliyetaka kujua lini Shirika la viwango Zanzibar litafanya kazi ya kupambana na bidhaa bandia, zilizoingia katika soko la Zanzibar, ikiwemo vipuri vya gari.Akifafanua, Mazrui alisema kwa sasa shirika la viwango la Zanzibar (ZBS) halina uwezo wa kufanya ukaguzi wa kitaalamu kwa baadhi ya vipimo, ikiwemo bidhaa za magari.Alisema shirika la viwango la Zanzibar ili kutekeleza majukumu yake vizuri, linatakiwa kuwa na maabara 9 zitakazotoa huduma mbalimbali za vipimo, ambapo jumla ya Sh bilioni 12 zinahitajika. Tunahitaji kuwa na maabara 9 kwa ajili ya kupima na kuchunguza sampuli mbalimbali ambapo kwa sasa hatuna huduma hizo na kulazimika kwenda Tanzania Bara,  alisema.Alisema uchunguzi wa kuwepo kwa bidha zilizopita muda wake, unafanyiwa kazi na taasisi mbalimbali, ikiwemo kuchunguza bidhaa za binadamu.Alitaja baadhi ya bidhaa hizo ni mipira ya gari ambayo huingizwa nchini kwa  njiza za panya  na taasisi za mapato na forodha.