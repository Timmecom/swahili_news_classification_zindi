 TAMASHA la mbio za Mbuzi limefana, huku mataifa mbali mbali yakijitokeza kushiriki mbio hizo ambazo zimelenga kusaidia jamii Tamasha hilo la hisani, linaratibiwa na Klabu ya Rotary ya Dar es Salaam, Oysterbay imefanyika Jumamosi kwenye viwanja vya Green.Akizungumza katika tamasha hilo meneja mradi wa mbio hizo Filipe Kitundu alisema alisema fedha zilizopatikana mwaka huu zinaelekezwa kwa jamii ikiwa ni kwenye afya, elimu na mazingira."Mbio za mbuzi za mwaka jana zimewezesha kuwalipia ada wanafunzi 50 vyuo vya elimu ya juu, hali kadhali na mwaka huu pia tumelenga kusaidia vijana 60 kuwafadhili katika masomo yao ya elimu ya juu, alisema Alisema pia fedha hizo zitasaidia matibabu kwa wagonjwa wanaotibiwa jengo jipya la hospitali ya CCBRT ambao hawana uwezo kifedha.Naye afisa uhusiano na uratibu wa mbio hizo za mbuzi, Abdallah Singano alisema  Katika kipindi cha miaka 18 iliyopita,  Dar es salaam Charity Goat Races  ilikuwa ni moja ya tukio kuu katika kalenda ya matukio ya kila mwaka na moja ya matukio makuu ya hisani hapa jijini,  alisema "Tofauti na miaka ya nyuma, mapato ya  Rotary Goat Races  hayatapelekwa kwenye mashirika mbalimbali yanayopokea misaada bali yatatumika kwa ajili ya miradi binafsi ya utoaji huduma ya Klabu ya Rotary Dar es salaam, Oysterbay. "alisema Miradi hiyo itazingatia hasa masuala ya jamii ambapo kwa upande wa afya wanatarajia kujenga kituo cha kujifungulia katika eneo la Goba ikiwa ni pamoja na kuendesha zoezi la kucheki afya katika magonjwa mbali mbali. Pia kwa upande wa elimu wanatarajia kutoa elimu ya hedhi salamaa kwa wanafunzi hususani wa shule ya msingi, ikiwa ni pamoja na kujenga vyoo na kutoa vifaa mbali mbali kwenye mashule. Mwaka jana fedha hizo zilijenga vyoo katika shule ya msingi Msasani na Makumbusho