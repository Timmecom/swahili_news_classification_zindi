 Msuya alisema hayo jana jijini Dar es Salaam wakati akizungumza na wanachama wapya 28 wa Inuka waliojitokeza kujiunga na kuchukua mikopo katika tawi la kikundi hicho lililopo kata ya Makurumla, Manzese jijini Dar es Salaam.Alisema kuwa suala la kufanya kazi ni haki ya kila mwanamke badala ya kuendelea kuwa tegemezi kwa waume wao, jambo ambalo linaweza kuathiri hata maendeleo ya familia. Hauwezi kuomba kila mahitaji yako wakati mwingine unaweza kumuomba mume wako akakujibu hana hela na hata kama ulikagua nguo zake, hauwezi kumwambia kama uliziona fedha hizo ndani ya mifuko yake kwani anaweza hata kukupiga,  alisema Msuya.Kutokana na hali hiyo, Msuya aliwataka wajasiriamali hao wawe wabunifu wa miradi wanayokwenda kufanya kabla ya kuomba mkopo, ili warejeshe mikopo yao kwa uaminifu na kuchangia maendeleo yao.Pia Msuya aliwataka wajasiriamali hao wanapo kopa fedha hizo warejeshe kwa wakati ili ziweze kutolewa kwa wengine wanaohitaji kwakuwa uaminifu wao unawezakuwakomboa kutoka chini.