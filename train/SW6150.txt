 JUMLA ya tani 160 za korosho zenye thamani ya Sh milioni 550, zimenunuliwa kutoka kwa wakulima wilayani Tunduru mkoani Ruvuma katika kutekeleza agizo la Rais John Magufuli la kutaka serikali kununua korosho hizo kutokana na wanunuzi kulegalega.Benki ya Maendeleo ya Kilimo Tanzania(TADB) imetoa fedha hizo kwa wakulima 534 wa wilaya hiyo, ikiwa ni sehemu ya malipo ya korosho zao kwa msimu huu wa mwaka na tayari zimeshaanza kuchukuliwa na malori ya Jeshi la Ulinzi wa Wananchi wa Tanzania (JWTZ) kwa ajili ya kubanguliwa.Akizungumza wakati wa ubebaji wa korosho hizo, Mkuu wa Wilaya ya Tunduru Juma Homera alisema jumla ya malori 10 ya jeshi yameshawasili kwa ajili ya kubeba korosho ambazo zimeshanunuliwa na serikali kupitia Benki ya TADB. TADB imefanya uratibu mzuri kuhakikisha kila mkulima anapata fedha yake kulingana na mzigo wake na bei ya korosho iliyopangwa ya shilingi 3,300 kwa kilo. Tunashukuru zoezi hili limekwisha salama na sasa tunapakia,  alisema Homera.Alisema wakulima wa korosho katika wilaya yake, walionesha kukata tamaa baada ya kukosa wanunuzi kwa bei ya kuanzia Sh 3,000 hivyo kwa hatua zilizochukuliwa na serikali imewapa nguvu na kuendelea na kilimo cha zao hilo baada ya kununua kwa Sh 3,300 kwa kilo moja. Wakulima kuwepo katika vyama vya ushirika imesaidia kuwa na msimamo na kuondoa adha ya wakulima kuuza korosho holela kwa waranguzi kwa kukosa fedha za kujikumu baada ya kukosa soko la mazao yao,  alisema Homera.Mkuu wa Wilaya huyo alisema TADB haikupata shida katika kuratibu kazi ya ulipaji fedha kwa wakulima kutokana na uwepo wa vyama vya ushirika wilayani humo ambavyo vimesaidia kufanya utambuzi wa kila mkulima na idadi ya zao lake. Kazi hii limepelekea vijana kupata ajira ya kupakia korosho kwenye malori na zaidi kupelekea mzunguko wa fedha wilayani kuongeza kwa wakulima kulipwa fedha zao,  alisema Homera.Meneja wa Bodi ya Korosho Tanzania (CBT) wilayani Tunduru, Shauri Mokiwa aliwataka wakulima watumie fedha walizozipata kununua viutatilifu mapema ili kipindi cha kupiga dawa kitakapofika wasipate tabu.  Pembejeo tunazo za kutosha kwa msimu ujao hivyo ni uamuzi wao wakulima kuja kununua ili waweze kuboresha ubora wa korosho kwa msimu ujao. alisema.