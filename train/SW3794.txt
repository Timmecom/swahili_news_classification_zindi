 MAMLAKA za maji safi na usafi wa mazingira nchini zinazidai taasisi za serikali madeni ya ankara za maji jumla ya Sh bilioni 39.6 hadi kufikia Novemba mwaka jana. Kati ya fedha hizo, Mamlaka ya Maji Safi na Usafi wa Mazingira jijini Tanga (Tanga Uwasa), wanadai Sh bilioni 2.Hayo yamezungumzwa na Katibu Mkuu wa Wizara ya Maji na Umwagiliaji, Profesa Mkumbo Kitila mwishoni mwa wiki katika ziara ya kikazi ya siku moja katika Mamlaka ya Maji Safi jijini Tanga.Profesa Kitila alisema madeni hayo yamekuwa changamoto kubwa kwa mamlaka hizo kutokana na kukwamisha uendeshaji wake.  Mamlaka hizi huwa zinajiendesha zenyewe kutokana na makusanyo ya fedha za ankara za maji kutoka kwa wateja, kazi ya serikali ni kuwekeza mtaji tu,haya madeni ni changamoto kubwa ya uendeshaji wa mamlaka hizi,  alisema Katibu Mkuu.Aliongeza,  kuna njia tatu za kulipa madeni ambazo hizi taasisi zinatumia, kuna njia ya kupewa hela na serikali kulipiwa na hazina au kuchangiwa na wateja wengine lakini changamoto kubwa wanapopewa hela na serikali kulipa madeni huwa hawalipi. Alisema wamepewa maagizo na Kamati ya Kudumu ya Bunge ya Hesabu za Umma (PAC) kuwa kabla ya Bunge lijalo la bajeti madeni hayo yawe yamelipwa.