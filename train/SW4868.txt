 Huduma hiyo imekuja kwa mara ya kwanza baada ya Vodacom na Kampuni ya First Access kusaini makubaliano ya ubia wa kibiashara na kujiweka mstari wa mbele katika ubunifu wa huduma za kifedha nchini.First Access yenye makao makuu yake New York, Marekani ikiwa na tawi nchini, ni kampuni ya biashara ya kijamii iliyojizatiti kusaidia mamilioni ya watu ambao hawana kumbukumbu za taarifa za kifedha kuingizwa kwenye mfumo wa huduma za kifedha.Kwa mujibu wa taarifa zilizowekwa kwenye wavuti ya mtandao wa  The Corporate Social Responsibility Newswire (CSRwire) , First Access ni kampuni inayojihusisha na uchambuzi wa taarifa mbalimbali yenye uwezo wa kutambua uwezo wa kukopesheka kwa wateja ambao hawajawahi kuwa na akaunti za benki ama kukopa kwa kutumia kumbukumbu za taarifa zao za kupiga simu kwa malipo ya kabla.Kwa kupitia huduma hii Vodacom watajipatia mapato na kujiongezea uaminifu kwa wateja wake kupitia First Access huku wakionesha azma yao ya kuleta maendeleo na wakati huo wakisaidia katika masuala mbali mbali ya kijamii.Ushirikiano wa kibiashara baina ya kampuni za Vodacom na First Access umebadilisha taarifa za mawasiliano ya simu za mkononi kuwa mali, na kuwawezesha mamilioni ya wateja kuzifuatilia na kujitengenezea historia katika masuala ya kifedha kwa mara ya kwanza nchini Tanzania.