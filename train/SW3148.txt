 Gutierrez alisema, Tigo imeamua kutoa huduma hiyo bure kutokana na umuhimu wake katika huduma za utoaji, utumiaji, na usambazaji wa habari. Alisema, kutokana na maendeleo ya teknolojia, Watanzania wengi wamekuwa wakijipatia habari mbalimbali kwa njia ya mtandao na Tigo imeamua kuwawezesha kupata huduma hiyo kwa urahisi.Alisema Tigo imejipanga kuhakikisha kuwa inaendana na ukuaji wa teknolojia ya mawasiliano na kuwawezesha wateja wake kuendana sambamba na ukuaji wa maendeleo hayo. Uzinduzi wa huduma hii unalenga kuwawezesha wateja wetu kunufaika zaidi na huduma zitolewazo na WhatsApp ili watumie katika maisha yao,  alisema Gutierrez.Aliongeza kuwa,  kampuni ya Tigo inaendelea na harakati za kuwaunganisha wateja wake na kila aina ya huduma bora za mawasiliano kwa kuwa tumeshawaunganisha na huduma ya Facebook bure na hivi sasa ni WhatsApp. 