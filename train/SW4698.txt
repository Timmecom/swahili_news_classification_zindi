 Hayo yalisemwa jijini Dar es Salaam juzi na Naibu Gavana wa BoT, Juma Reli wakati wa futari iliyoandaliwa na Benki ya PBZ na kuhudhuriwa na viongozi mbalimbali, wateja pamoja na waumini wa dini mbalimbali.Alisema Benki Kuu ndiyo yenye jukumu la kusimamia mifumo ya uendeshaji wa kibenki kwa benki zote zilizopo nchini na kwamba katika kuhakikisha benki za Kiislamu zinafanya kazi zake kulingana na misingi iliyojiwekea ni vyema utaratibu huo ukawepo. Inatambuliwa wazi kuwa benki hizi zina utaratibu wa utoaji wa huduma kwa kuzingatia masuala ya riba, BoT imeona vyema kuwa na kanuni maalumu zitazoziwezesha benki hizo kufanya kazi zake kwa utaratibu unaoeleweka ili kuziondolea usumbufu,  alisema.Alisema katika kuhakikisha hilo linatekelezeka tayari mchakato wa uandaaji wa kanuni hizo umeshaanza kufanyiwa kazi na wakati wowote utakapokuwa umekamilika utaingizwa katika utaratibu kwa ajili ya utekelezaji.Akizungumza kwa niaba ya Mkurugenzi Mtendaji wa benki ya PBZ mmoja wa viongozi wa benki hiyo Said Said alisema benki hiyo yenye idadi ya matawi manne Tanzania Bara na Zanzibar inazidi kujiimarisha kadri siku zinavyokwenda na hivyo kuwapa imani ya kuwa na nguvu zaidi miaka ijayo.