 FUNDI umeme wa meli inayomilikiwa na serikali ya Mapinduzi Zanzibar (SMZ), Mv Mapinduzi 11 aliyetambuliwa kwa jina la Ali Abdalla Khatib (50) amejinyonga akiwa katika chumba chake wakati meli hiyo ikiwa safarini kwenda Pemba.Katibu Mkuu wa Wizara ya Mawasiliano na Uchukuzi, Mustafa Aboud Jumbe amethibitisha kutokea kwa tukio hilo katika majira ya saa tatu na nusu wakati meli ikiwa katika mkondo wa kisiwa cha Tumbatu Mkoa wa Kaskazini kwenda Pemba.Amesema baada ya kubainika tukio hilo, meli ilisitisha safari ya kwenda Pemba na hivyo kurudi Unguja kupeleka mwili.  Wizara imepokea taarifa za masikitiko tukio la kujinyonga kwa mfanyakazi wake ambaye alikuwa fundi katika meli ya Mv Mapinduzi Ali Abdalla Khatib....hatujafahamu chanzo cha tukio hili hadi sasa,   amesema Mustafa.Kamanda wa Polisi mkoa wa mjini Magharibi, Thobias Sedoyoka amethibitisha kutokea kwa tukio hilo na kusema jeshi la Polisi linaendelea na uchunguzi kujua chanzo cha kujinyonga kwa mfanyakazi huyo.  Jeshi la Polisi tumepokea taarifa za tukio hilo ambapo chanzo cha kujinyonga kwa mfanyakazi huyo hakijafahamika hadi sasa,   alisema Sedoyeka.