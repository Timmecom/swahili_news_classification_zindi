 BAADA ya kuisaidia Simba kufuzu hatua ya robo fainali, kiungo mchezeshaji Haruna Niyonzima ametoa hisia zake na kuahidi kuipigania timu hiyo ili kucheza fainali za Ligi ya Mabingwa Afrika.Katika mchezo wa mwisho wa makundi kwenye michuano hiyo ya Simba dhidi ya AS Vita uliochezwa mwishoni mwa wiki iliyopita Dar es Salaam na wekundu hao kuibuka na ushindi wa mabao 2-1, Niyonzima aliyeingia kipindi cha pili kuchukua nafasi ya Emmanuel Okwi alionesha kiwango bora na kuchangia upatikanaji wa bao la pili.Kwa mujibu wa ujumbe wake alioutoa jana kwenye ukurasa wake wa mtandao wa kijamii wa Instagram, moja ya ndoto zake tangu akiwa mtoto ni kucheza fainali za michuano hiyo ya Afrika. Sitaisahau Machi 16 mwaka huu, ilikuwa ni siku kubwa kwa klabu yangu. Namshukuru kocha kwa kuanza kuniamini kwani muda mchache baada ya kuingia uwanjani nilihisi maumivu ya kifundo cha mguu, lakini nikajisemea siwezi kuyapa nafasi, nahitaji kucheza kwa sababu nilikuwa nimejiandaa,  alisema.Alisema ndoto yake kubwa tangu akiwa mtoto ilikuwa ni kucheza fainali za michuano hiyo, hivyo hatoiangusha Simba wala mamilioni ya mashabiki wa soka nchini na hata kwa taifa lake la Rwanda.Niyonzima aliyewahi kucheza pia Yanga kwa mafanikio, alisema aliwaza mwenyewe kuwa anahitaji kucheza kwa moyo wa kujitolea na sio kwa kufuatisha mwili na hatimaye wakafanikiwa kufikia lengo la kuvuka hatua muhimu kwao.Mchezaji huyo ameweka imani kuwa uwezo wa kucheza fainali upo kwani wana kikosi kizuri na mashabiki wao wamekuwa msaada mkubwa