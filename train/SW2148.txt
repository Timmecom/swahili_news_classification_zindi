 BAADHI ya watoto mkoani Shinyanga wanapata ugonjwa wa utapiamlo kutokana na mama zao kupata ujauzito na kukatisha kuwanyonyesha watoto hao wakiwa bado hawajafi kisha umri wa miaka miwili.Daktari bingwa wa magonjwa ya watoto kutoka hospitali ya rufaa ya Mkoa wa Shinyanga, Dk Mwita Ngutunyi ameyasema hayo alipokuwa akizungumza na gazeti hili hospitalini hapo na kueleza kuwa watoto wengi wamebainika kuwa na utapiamlo kwa kukosa lishe bora ikiwemo maziwa ya mama.Amesema baadhi ya mama wamekuwa wakipata ujauzito kabla ya mtoto kufikisha miaka miwili na matokeo yake wengine kuacha kunyonyesha na watoto kupata utapiamlo kwa kukosa madini na lishe. Upo utapiamlo mkali na wakadiri. Nimekutana na watoto waliochishwa kunyonya maziwa ya mama chini ya mwaka mmoja kwa sababu ya mama kuwa mjamzito hali inayoathiri makuzi ya mtoto kwani maziwa ya mama yana virutubisho vyote, akiendelea kumyonyesha hayana madhara yoyote,  amesema.Dk Ngutunyi amesema pia watoto wamekuwa hawapatiwi mboga za majani na badala yake hupewa zaidi vyakula visivyo vya asili ikiwemo mboga za majani zinazomfanya mtoto kukua vizuri kwa sababu zina madini ya chuma na zimebeba vitamini nyingi na kumfanya mtoto kukua kiakili na afya nzuri zaidi.