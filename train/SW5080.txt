 KOCHA wa timu ya Soka ya Wanawake Tanzania Bara, Kilimanjaro Queens, Bakari Shime amesema anakitengeneza kikosi chake tayari kwa kukabiliana na timu yoyote, zikiwemo Kenya na Uganda.Shime alisema timu hizo ndizo zinaonekana kuleta ushindani mkali kwenye Kundi B kutokana na uwezo wanaonesha wachezaji wao kwenye michezo iliyotangulia. Timu za Kenya na Uganda ni miongoni mwa vikosi vinavyoleta ushindani mkali Kundi B, nimeliona hilo na kwa kuwa malengo yetu nikutetea ubingwa naenda kukipa kikosi mbinu mpya ya kucheza na timu hizo katika hatua inayokuja. Tanzania ambayo iko Kundi B itacheza ama na Kenya au Uganda katika hatua ya nusu fainali, hivyo kocha Shime ameiandaa timu yake kukabiliana na wakali hao wakati wowote watakapokabiliana nao.Shime ametoa kauli hiyo wakati kikosi hicho kikitarajiwa kushuka dimbani leo kuwakabili Zanzibar Queens kwenye mchezo wa tatu wa kundi hilo, ambao ni wa kukamilisha ratiba ya Kundi A baada ya Zanzibar kuwa tayari imeshatolewa huku Kili Queens ikwa imeshatinga nusu fainali. Shime alisema wataingia kwenye mchezo huo wakiwa hawana cha kupoteza zaidi ya kutafuta hazina ya kufunga mabao mengi Ili kutengeneza rekodi na kujenga heshima. Mchezo hautakuwa rahisi kwetu sote kwa kuwa haya ni mashindano pamoja na kwamba Zanzibar wamepoteza michezo miwili mfululizo sio sababu ya kuwadharau, tutaingia tukitafuta matokeo,  alisema Shime Kwa upande wake, kocha wa Zanzibar Queens, Mohad Salah alisema pamoja na timu yake kupoteza mechi zote mbili, lakini kwenye mchezo dhidi ya Kilimanjaro hawatokubali kufungwa kirahisi.Alikiri kuwa wapinzani wao wana kikosi kizuri baada ya kukaa pamoja kwa muda mrefu, lakini hicho sio kigezo cha kuihofia timu hiyo na lolote linaweza kutokea. Mchezo mwingine wa Kundi A utazikutanisha Burundi na Sudan Kusini katika mchezo wa kuhitimisha ngwe ya kundi hilo, ambalo pia lina timu za Tanzania Bara na Zanzibar. Kundi B lina timu za Kenya, Uganda, Ethiopia na Djibout.