 BARAZA la Habari Tanzania (MCT) na Chama cha Waandishi wa Habari za Michezo nchini (Taswa) vimelaani tukio la kupigwa na polisi mwandishi wa habari wa Kituo cha Wapo Radio cha Dar es Salaam, Silas Mbise Jumatano Uwanja wa Taifa Dar es Salaam.Taarifa ya pamoja ya Taswa na MCT iliyotolewa jana na kusainiwa na Katibu Mkuu wa TASWA, Amir Mhando na Katibu Mtendaji wa MCT, Kajubi Mukajanga imesema kuwa tukio hilo ni hujuma kwa tasnia ikiwa na nia ya kudhohofi sha uhuru wa kupatikana kwa habari. MCT na Taswa tumefedheheshwa na kukasirishwa na tukio la ukatili lililofanywa na polisi dhidi ya mwandishi wa habari wa Kituo cha Wapo Radio cha Dar es Salaam. Kwa mujibu wa Mbise tukio hilo lilitokea baada ya mchezo wa Tamasha la  Simba Day  kwenye mechi kati ya timu ya Simba na Asante Kotoko ya Ghana, ambapo kama ulivyo utaratibu mchezo ukimalizikawaandishi wa habari huenda kuzungumza na makocha katika eneo maalumu lililotengwa. Lakini wakati akielekea eneo hilo, baadhi ya askari walikuwa wakizuia waandishi kuingia eneo hilo na alipojaribu kuwaelewesha na kujitambulisha ndipo akafanyiwa ukatili huo wa kupigwa na kuumizwa.Tukio hili na mengineyo ya kikatili wanayofanyiwa wanahabari wakiwa kazini hayatafumbiwa macho, kwani si udhalilishaji wa taaluma ya habari tu, bali pia tunalichukua kama hujuma, ilisema taarifa hiyo.Taarifa hiyo ilisema wanatarajia Jeshi la Polisi kufanya kazi zake kwa kufuata sheria na weledi wa kazi na kuwa walinzi wa amani na mali za wananchi na kuwataka wadau wa michezo ikiwa ni pamoja na Polisi, wachezaji, viongozi na mashabiki wenye malalamiko kwa mwandishi wa habari binafsi, au chombo chake wafuate taratibu za kistaarabu zilizopo, ikiwemo kuwasiliana na uongozi wa chombo cha habari husika na wakishindwa kuafi kiana wapeleke malalamiko yao Taswa na MCT na kwa hatua za zaidi za usuluhishi. Baraza la Habari, Kituo cha Sheria na Haki za Binadamu na Chama cha Waandishi wa Habari za Michezo Tanzania wanawasiliana na wanasheria wao kwa ajili ya kufungua mashtaka dhidi ya wahusika kwa vitendo vya mateso  tourture  alivyofanyiwa Mbise,  ilisema taarifa hiyo.Wakati huohuo, msemaji wa Jeshi la Polisi, Barnabas Mwakalukwa alisema jana kuwa jeshi hilo litafungua majarida mawili kuhusu polisi kudaiwa kumpiga mwandishi wa habari Mbise na mwandishi huyo wa habari kuwazuia polisi kufanya kazi yake.Mwakalukwa akasema:  Jarida litafungliwa la mwandishi huyo kupigwa na polisi akiwa kazini na ana haki ya kumshitaki huyo polisi, lakini pia litafunguliwa lingine la yeye kufanya vurugu kuwazuia polisi kutekeleza majukumu yao. Awali katika taarifa iliyotolewa jana na Kamanda wa Polisi Kanda Maalumu ya Dar es Salaam.