 MAMLAKA ya Kuzuia Rushwa na Kupambana na Wahujumu wa Uchumi (ZAECA) imetakiwa kujitaarisha kujikita zaidi katika kudhibiti rushwa ya uchaguzi na kupambana na viongozi wenye ndoto ya uongozi kwa njia ya mkato.Hayo yalisemwa na Waziri wa Nchi Ofisi ya Rais, Utumishi wa Umma na Utawala Bora, Haroun Ali Suleiman wakati akitoa zawadi kwa waandishi wa habari walioandika zaidi masuala ya rushwa na madhara yake.Suleiman alisema mamlaka ya kuzuia rushwa lazima ijikite katika kudhibiti rushwa katika kipindi cha uchaguzi ili viongozi wasiokuwa na uwezo wasipate nafasi ya kushika madaraka.Alisema kamwe uongozi hauwezi kupatikana kwa njia ya mkato ya kuhonga wapiga kura na wananchi ili wakupe uongozi.  Kipindi cha harakati za uchaguzi unakuja, tunaitaka ZAECA kujikita zaidi katika kupambana na rushwa ili kuwabana viongozi wasiokuwa na uwezo wasipate nafasi hizo,  alisema.Aidha Suleiman alisema mapambano ya rushwa kamwe yasiachiwe kwa vyombo vya sheria ikiwemo Jeshi la Polisi na taasisi nyingine kwani hivyo ni vita vya watu wengi.Alisema serikali zote mbili ile ya Jamhuri ya Muungano wa Tanzania na Serikali ya Mapinduzi ya Zanzibar(SMZ) zimeunda taasisi za kupambana na rushwa kwa lengo la kudhibiti vitendo hivyo ambavyo ni sawa na uhalifu.  Hatuwezi kupambana na rushwa kama suala hilo zitaachiwa taasisi za sheria na ulinzi tu...hivi ni vita muhimu na lazima tushinde kwa faida ya wananchi wetu kwani sehemu rushwa ilipotawala hakuna haki kwa mtu mnyonge wa kawaida,  alisema.Mapema Mkurugenzi wa ZAECA, Makame Haji alisema taasisi yake itahakikisha taarifa za rushwa zinazoandikwa na vyombo vya habari kufuatiliwa kwa kina ikiwa kama chanzo cha habari.  Katika mapambano yetu ya rushwa tunafanya kazi na taasisi mbalimbali ikiwemo nyinyi waandishi wa habari ambapo taarifa zenu tunazifanyia kazi kwa ajili ya kupata kujua ukweli wa mambo,  alisema.Katibu Mkuu Ofisi ya Rais, Utumishi wa Umma na Utawala Bora, Yakout Hassan Yakout aliwataka waandishi wa habari kuendelea kufanya kazi ya kuandika habari zinazohusu rushwa ambayo ni hatari kwa jamii na maendeleo ya taifa.  Rushwa ni hatari kwa taifa na jamii kwa ujumla kwa hivyo tunapaswa kufanya kazi kwa ushirikiano ili kushinda vita hiyo,  alisema. Katika sherehe hizo jumla ya waandishi wa habari sita walipewa zawadi kwa kuandika taarifa za rushwa katika vyombo