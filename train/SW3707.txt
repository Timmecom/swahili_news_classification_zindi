 ALIYEKUWA Kocha Mkuu wa Azam, Hans Van Der Pluijm amesema kwa sasa hana haraka anarudi nyumbani Ghana kujadiliana na familia yake kuhusu yaliyotokea.Pluijm amesema hayo siku chache baada ya kufukuzwa kazi katika kikosi cha Azam na aliyekuwa msaidizi wake Juma Mwambusi, baada ya kupata matokeo mabaya takriban mechi tatu mfululizo kwenye Ligi Kuu Bara.Pluijm amesema, kwa sasa hajapata ofa ya kwenda kuitumikia timu yoyote na hana haraka ya kutafuta timu na kwamba anarudi baada ya kuitwa na familia yake. Naenda nyumbani Ghana kujadiliana na familia yangu kuhusu yaliyotokea baada ya kufukuzwa kazi, baada ya hapo nitasema kama nimepata timu mpya ya kufundisha au la,  alisema.Kwa sasa kocha huyo yupo nchini anaandaa mipango ya safari kurudi kwake Machi 10, mwaka huu.Mholanzi huyo amekiacha kikosi hicho kikiwa kwenye nafasi ya pili kwenye msimamo wa Ligi Kuu baada ya kufikisha pointi 50.Hata hivyo, pamoja na Azam kumtimua kocha huyo hana rekodi mbaya kwani tangu amejiunga nayo msimu huu ameshaipa mataji mawili, kombe la Kagame na kombe la Mapinduzi.Kwa sasa kikosi hicho cha wanalambalamba kipo chini ya makocha wa timu zao za vijana, Abdul Mingange na Iddi Cheche watakaokiongoza kwa muda.Pluijm alitua Azam akitokea Singida United aliyojiunga nayo baada ya kuachana na Yanga aliyoinoa kwa mafanikio makubwa.