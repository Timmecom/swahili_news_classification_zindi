 Hayo yamesemwa na Diwani wa kata ya Mkuranga Mjini, Muhidini Abdallah kwa niaba ya Mbunge huyo kwenye mkutano mkuu wa mwaka wa chama cha soka wilaya hiyo ulifanyika ukumbi wa Parapanda na kuhudhuriwa na wajumbe wa mkutano mkuu.Diwani huyo alisema wanadhamira ya kushirikiana na chama cha soka wilayani humo (MDFA) kwa ajili ya kusaidia ukuaji na ustawishaji mpana na maendeleo ya soka wilayani humo. Unajua Mkuranga tunaweza kufika mbali kisoka na timu zetu zinaweza kucheza Ligi Kuu kwani tunaweza kuonesha maajabu kipindi hiki hivyo tunatakiwa kufanya jitihada za makusudi katika kuinua na kuendeleza soka wilayani kwetu nami kama mbunge nitaunga mkono,  alisema Muhidini akimnukuu mbunge Ulega.Aidha katika kufanikisha ligi hiyo kuwa bora amewataka MDFA kuanza kuandaa bajeti maalumu wampelekee ili aone cha kusaidia na vijana wenye vipaji wanufaike.Mwenyekiti wa MDFA, Ibrahimu Husein amesema, kufanya mkutano mkuu ni jitihada kubwa zilizofanya na kamati ya utendaji yake kwa ushirikiano mzuri wa katibu mkuu wao, Shukuru Ngweshani hivyo wametimiza matakwa ya kikatiba