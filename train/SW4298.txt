 KATIBU Mkuu wa zamani wa Klabu ya Yanga SC, Charles Mkwasa amesema ili timu hiyo ifi kie malengo inahitaji kupata mtu mzoefu na masuala ya kiutawala na mbunifu. Mkwasa ametoa kauli hiyo jana katika kipindi hiki ambacho pengo lake ndani ya Yanga linazidi kuwaumiza viongozi wa timu hiyo baada ya kushindwa kupata mrithi wake ikiwa ni zaidi ya miaka miwili tangu alipoondoka mwaka 2017 kwa matatizo ya kiafya.Mwishoni mwa wiki iliyopita Yanga, ilimtangaza Kaimu Katibu Mkuu mpya Thabiti Kandoro aliyechukua nafasi ya Dismas Ten ambaye awali alikuwa kwenye kitengo cha habari kabla ya kukaimishwa nafasi hiyo iliyokuwa inashikiliwa kwa muda na Omary Kaaya.Mkwasa tangu alipojiuzulu katika nafasi hiyo uongozi wa timu hiyo umeshindwa kupata mtu anayeweza kuvaa viatu vyake hali inayowafanya kuishia kuwateua watu wa kukaimu ambapo mpaka sasa wamekaimu watatu. Mkwasa alisema hawezi kuzungumzia uteuzi wa kaimu katibu mpya kwa kuwa waliomfanyia uteuzi wanajua alikidhi vigezo na kwamba yeye anajielekeza nafasi kama hiyo inahitaji watu wenye umakini wa kuifanya taasisi kufika mbali kutoka ilipo. Unajua Yanga ni taasisi kubwa, naamini uongozi uliweka vigezo na kumpata Kaimu Kandoro sina mashaka na hilo lakini nafasi kama katibu mkuu wanatakiwa kupata mtu mwenye uzoefu na masuala ya kiutawala na mbunifu wa kuchanganua mambo kuifanya Yanga kufika mbali,  alisema Mkwasa. Uteuzi huo ulifanywa na Mwenyekiti wa Klabu hiyo, Dk Mshindo Msolla kwa kumchangua kaimu katibu huyo ambaye anakuwa Mkurugenzi wa kamati ya mashindano wa Yanga huku Ten aliyekuwa anashikilia nafasi hiyo akipewa majukumu mengine.Msolla alisisitiza kwamba mchakato wa kumtafuta katibu mkuu mpya unaendelea ili kuhakikisha wanapata mtu sahihi atakayekuwa bega kwa bega katika maendeleo ya timu.