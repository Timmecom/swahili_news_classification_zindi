 Akizungumza wakati wa uzinduzi huo, Meneja Mawasiliano wa kampuni hiyo, Emma Oriyo alisema programu hiyo ya mafunzo ni ya miaka minne mfululizo na awamu ya kwanza inaanza mwezi huu na kukamilika Machi 3 mwaka ujao.Emma alisema programu imelenga kuwanufaisha wauzaji wadogo wa bidhaa zao nchi nzima ambapo awamu ya kwanza watawafundisha wauzaji 1226 kwa kuwapatia mafunzo maalumu kwa ajili ya kuboresha na kuendeleza biashara zao. Mafunzo haya yatakuwa yakiendeshwa kikanda kwa muda wa siku nne. Yataanzia Kanda ya Pwani na Kusini na kumalizia Kanda ya Ziwa,  Alisema Emma na kuongeza kuwa mafunzo hayo yatawasaidia wauzaji wadogo kukuza biashara zao na kuimarisha kipato na maisha yao kwa ujumla.Akizungumza katika hafla ya uzinduzi huo, Meneja Mauzo wa TBL, Patrick Swai alisema kampuni yao imeamua kuwapa elimu wauzaji wadogo kwani wengi wao hawana uwezo wa kugharamia mafunzo hayo ambayo hulipiwa gharama kubwa. Alisema katika kutoa mafunzo hayo, TBL inashirikiana na wataalamu wa ushauri wa biashara.