 HADI kufi kia juzi Serikali imefanikiwa kulipa jumla ya wakulima 82,835 katika mikoa ya Mtwara, Lindi na Ruvuma. Jumla ya fedha iliyolipwa kwa wakulima hao, ambao tayari wamefanyiwa uhakiki ni Sh bilioni 83.Walikuwa wamelipwa fedha hizo hadi juzi, ambapo katika mkoa wa Mtwara, wakulima 50,835 wamelipwa, mkoa wa Lindi wakulima 22,131 na mkoa wa Ruvuma wakulima 9,445.Hayo yalisemwa jana na Waziri wa Kilimo, Japhet Hasunga wakati akizungumza kwenye mkutano wa wabanguaji wadogo wa korosho kutoka katika mikoa mitano ya Mtwara, Lindi, Ruvuma, Pwani na Morogoro, uliofanyika ukumbi wa Ofisi ya Mkuu wa Mkoa mjini Mtwara.Aidha, Hasunga alisema kuwa vyama 328 vimefanyiwa uhakiki kati ya vyama 504 vilivyopo mikoa ya Mtwara, Lindi na Ruvuma, ambapo vyama 319 vimekwishalipwa. Aliwatoa hofu wananchi wanaopotoshwa kuwa bado wakulima hawajalipwa kiasi chochote cha fedha. Alisisitiza kuwa wakulima wanalipwa kupitia njia ya benki, hivyo wanapaswa kuwa na utamaduni wa kwenda benki.Hasunga alisisitiza kuwa serikali imedhamiria kuwanufaisha wakulima wa korosho. Alisema tayari amewaelekeza watendaji wa Bodi ya Korosho Tanzania, kuwasajili wakulima wote wa korosho ili watambulike.Waziri huyo alisema kuwa kikao hicho kina lengo la kujadiliana na kukubaliana utaratibu uliopangwa na serikali katika ubanguaji wa korosho mwaka 2018/2019 kwa kuelekeza ubanguaji kufanyika nchini ili kuwanufaisha wananchi katika ajira hiyo.  Tumeiona changamoto ya mitaji kwa wabanguaji wadogo nchini sambamba na wabanguaji wakubwa, hivyo ili serikali iwarahisishie upatikanaji wa mitaji, tumeamua kuwapa kazi ninyi wenyewe,  alisisitiza.Aliongeza kuwa suala la uhakiki, limejikita zaidi kubaini udanganyifu unaofanywa na baadhi ya wahujumu wa biashara ya korosho.  Kuna watu walikuwa wametoa akaunti za benki, lakini zinatofautiana na majina ya watu, na waliwasilisha korosho zao kwenye maghala ya kuhifadhia korosho,  alisema.Aliongeza kuwa,  Tulipoona soko la korosho linayumba huku lengo la serikali likiwa ni kutaka kuona wakulima wananufaika, tuliamua kuingilia kati na kuanza kununua korosho zote na pia tumeamua kubangua korosho zote hapa hapa nchini. 