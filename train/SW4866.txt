 Majimaji kwa sasa inaburuza mkia kwenye msimamo wa ligi hiyo inayoshirikisha timu 16 ikiwa na pointi 16 katika mechi 22 ilizocheza.Ofisa Habari wa Majimaji, Onesmo Ndunguru alisema jana kuwa benchi la ufundi chini ya Kocha Mkuu, Habib Kondo limeamua timu hiyo haitakuwa na muda wa kupumzika kuanzia sasa, kwani wanataka kutumia vyema michezo iliyobaki."Sasa tumeamua kutokuwa na mapumziko nadhani benchi la ufundi litashirikiana vyema kuwapa hamasa wachezaji na kuangalia jinsi gani tunatumia nafasi iliyopo," alisema Ndunguru.Alisema kulingana na nafasi walikuwepo katika msimamo wa ligi hiyo, ameamua kufanya hivyo ili kuendelea na mazoezi kwa ajili ya kujiweka fiti na kuongeza wachezaji vijana kutoka kikosi cha pili ili kuongeza nguvu ndani ya timu hiyo. Kwa sasa ligi imesimama kupisha michuano mbalimbali ya kimataifa inayohusisha klabu na timu za taifa.