 Wizara ya Elimu, Sayansi na Teknolojia imekanusha taarifa zinazosambaa mitandaoni kuwa waziri wa wizara hiyo Profesa Joyce Ndalichako ametangaza viwango vipya vya ufaulu kwa wanafunzi wa kidato cha nne na cha sita.Kwa mujibu wa taarifa iliyotolewa na Mkuu wa Kitengo cha Mawasiliano wa wizara hiyo Mwasu Sware, taarifa hizo siyo sahihi na zipuuzwe. Waziri hajatangaza na wala hajazungumza na chombo chovhote cha habari kuhusu suala la kuwepo kwa viwango vipya,  alisema.Inaelezwa kuwa taarifa ya namna hii imewahi kusambazwa mitandaoni mwaka jana lakini wizara iliikanusha.Sware ametoa wito kwa Watanzania hususani watumiaji wa mitandao ya kijamii kuwa wahakikishe kuwa taarifa zozote wanazozitoa ziwe zimethibitishwa na mamlaka husika.