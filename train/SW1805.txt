 Alisema Benki hiyo iko kwenye mikakati ya kuanzisha mradi wa kunenepusha ng ombe.  Tutawakopesha fedha kwa ajili ya kuuza minadani, mpango huu ulianza na mkoa wa Arusha na walifanya vizuri kwani mafanikio yalionekana  alisema Alisema jamii ya wafugaji ya kimasai wanamiliki mifugo mingi na kama benki waliona kuna umuhimu wa kuwapa elimu ili wawe na utamaduni wa kuhifadhi fedha benki kwa kunenepesha mifugo na kuiuza.Alisema wafugaji hao wakibadili mitazamo wanaweza kufanikiwa zaidi kwani elimu wanayoipata itawafanya kufanya ufugaji wenye tija.   Masai wana fedha nyingi ila mwamko wao wa kutumia huduma za kibenki bado uko chini, sasa tunawafuata tunawapa elimu na wengi wanahamasika na kufungua akaunti  alisema Alisema katika Wilaya ya Kiteto mkoani Manyara baada ya wafugaji hao kupata elimu, watu 50 waliamua kufungua akaunti na sasa wengine wanafika kwenye ofisi zao kwa ajili ya kufungua akaunti. Huo ni mwamko mzuri na wataendelea kutoa elimu ili m jamii za wafugaji na wakulima waishio vijijini waone umuhimu wa kutumia huduma za kibenki. Ndyetabula alisema pia wameweza kutoa elimu kwa wakulima wanaoishi maeneo ya pembezoni ikiwemo Kibaigwa wilaya ya Kongwa na Kiteto mkoani Manyara.Alisema wameweza kuwafikia wazajasiriamali zaidi ya 3,000 mkoani Dodoma ambao wamepewa elimu na hata kukopeshwa kupitia mkopo wa mtu mmoja mmoja na ile ya vikundi Pamoja na hayo alisema katika safari ya Dodoma kuelekea makao makuu wamejipanga kufikia maeneo yote ya mkoa hasa ya pembezoni. Tunazidi kuongeza mtaji wa kutoa elimu, kurasimisha biashara na kuweka msisitizo kwenye suala la kutoa elimu kuhakikisha huduma zinazotolewa zinatakuwa katika viwango vinavyotakiwa  alisema Pia alisema wameweza kuwakopesha zaidi ya wajasiriamali 900 walio kwenye vikundi wengi wao wakiwa kutoka maeneo ya pembezoni