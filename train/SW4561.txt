 MCHEZO wa kirafi ki kati ya Simba na mabingwa wa Malawi, Big Bullets utakaochezwa leo kwenye Uwanja wa Taifa, Dar es Salaam utatoa taswira ya namna timu hizo zimejipanga kuelekea katika michuano ya Ligi ya Mabingwa Afrika.Timu zote mbili zina michezo mwishoni mwa mwezi huu, Simba ikitarajiwa kuwakaribisha Mbabane Swallows ya eSwatini na Bullets itakuwa ugenini dhidi ya Gor Mahia ya Kenya.Kila timu ina ubora wake ilipotoka, Simba ndio mabingwa watetezi wa Ligi Kuu soka Tanzania Bara na katika msimamo wa ligi ya sasa wanashika nafasi ya pili kwa pointi 26 baada ya kucheza michezo 11, kushinda minane, sare mbili na kupoteza mmoja.Wageni wao pia ni mabingwa watetezi na katika msimamo wao wana pointi 61, baada ya kucheza michezo 26, kushinda 18, sare saba na kupoteza moja. Ni mchezo wa mabingwa wawili unaotarajiwa kuwa na burudani ya aina yake, ingawa zitawakosa nyota wao muhimu wanaotumikia timu zao za taifa.Kocha wa Simba, Patrick Aussems alithibitisha kuwa kikosi alichonacho ni kizuri na kina uwezo wa kutengeneza matokeo bila uwepo wa nyota wengine.  Kila mmoja ni muhimu kwenye kikosi, ni wakati wa wale ambao walikuwa hawapati nafasi kuonesha mashabiki kwamba wanaweza, tunawaamini watafanya kile nilichowaelekeza katika kupata matokeo,  alisema.Aussems alisema amewaandaa wachezaji wake vizuri tangu kusimama kwa ligi na imani yake kubwa ni kufanya vizuri. Kocha huyo alisema mchezo huo utawapa nafasi ya kujitathmini na kujipanga katika michezo ijayo ikiwemo ligi na ule wa kimataifa.Nyota watakaokosekana kutokana na majukumu ya kimataifa ni Emmanuel Okwi na Juuko Murshid (Uganda) Meddie Kagere (Rwanda), Clatous Chama (Zambia), Erasto Nyoni, Shomari Kapombe, Jonas Mkude, Shiza Kichuya, Aishi Manula (Tanzania).Hao ni baadhi tu, lakini wengi wenye uwezo pia wamebaki na wanatarajiwa kuibeba timu hiyo kama Deogratius Munishi, Mohamed Hussein, Mzamiru Yasini, Marcel Kaheza, Haruna Niyonzima, Said Ndemla na Mohamed Ibrahi