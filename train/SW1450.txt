 Jafo ameyasema hayo leo katika kata ya Kiluvya iliyoko wilaya ya Kisarawe mkoani Pwani, katika ziara ya kukabidhi vifaa vya kufanyia kazi kwa wanufaika wa mradi wa kuwezesha vijana kiuchumi (YEE).Kata nyingine ambazo wanufaika walikabidhiwa vifaa ni pamoja na Malumbo na Kurui.Mradi wa YEE ulioanza mwaka 2015 hadi 2018, umedhaminiwa na Jumuiya ya Ulaya (EU) na kuendeshwa na Shirika la Plan International Tanzania kwa kushirikiana na wadau mbalimbali na unatekelezwa katika mikoa ya Dar es Salaam, Pwani, Morogoro, Lindi na Mtwara.Kuhusu viwanda, Jafo alisema ametoa agizo kwa kila mkoa kuhakikisha unaunda viwanda 100 vinavyoanzia na mtaji wa Sh milioni 2.5 hadi 10 ili viweze kutoa fursa kubwa ya ajira kwa vijana na jamii kwa ujumla.Ametoa mfano kuwa wanufaika wa mradi huo kuwa wapo mafundi cherehani, mafundi wa kuchomelea, wapishi na wapambaji na hata mafundi umeme ambao kwa pamoja wakitumia vizuri taaluma zao wanaweza kufikia mbali na kupunguza wimbi la vijana wanaokabiliwa na tatizo la ajira.Akizungumza katika hafla hiyo, Meneja mradi wa YEE, Simon Ndembeka alisema kwa wilaya ya Kisarawe mradi huo umetekelezwa katika kata tano, tayari vikundi 37 viliundwa na sasa wanakabidhiwa vifaa vya kuanzia kazi kulingana na fani walizosomea.