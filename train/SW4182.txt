 Simtank imekabidhiwa cheti cha ubora wa bidhaa kupitia tangi lake jipya aina ya Simtank Blue lililoanzwa kutengenezwa mwishoni mwa mwaka jana na kuanza kusambazwa rasmi mwaka huu baada ya kupata uhakika kutoka kwa shirika la viwango Tanzania (TBS).Akizungumza na waandishi wa habari mara baada ya kukabidhiwa cheti hicho, Mkurugenzi wa masoko wa kampuni hiyo eneo la Afrika Mashariki, Alpesh Patel amesema kuwa imekuwa ni kawaida kwa watanzania walio wengi kukubali kutumia bidhaa hafifu na isiyokidhi viwango vinavyokubalika kimataifa.Lakini kwa upande wa kampuni ya Silafrica SIMTANK imekuwa ni tofauti, kwani kampuni hiyo imekuwa mstari wa mbele katika kuhakikisha kuwa bidhaa yake inakidhi viwango vya kimataifa na kujali maslahi ya mteja kwanza.Alpesh ameongeza kuwa Tanzania inakabiliwa na changamoto kubwa katika eneo la uzalishaji wa bidhaa zinazozalishwa viwandani ambapo kila mara kumekuwa na taarifa mbaya zisizofurahisha hasa kwa wazalishaji wanaojihusisha na kazi hiyo. Simtank ni bidhaa kongwe hapa nchini na tunamshukuru mungu kwa kuwa katika mstari wa mbele kiuzalishaji, kiubora, na viwango vyetu vimekidhi vigezo vya kimataifa na tunawashauri watanzania kuwa na mtazamo wa mbele zaidi kwa kununua bidhaa yenye ubora na inayoweza kukidhi mahitaji yao kwa mda mrefu,  alisema Patel.Kwa upande wake Kaimu Mkurugenzi wa TBS, Joseph Masikitiko amesema Tanzania imejaa wazalishaji wazuri na wanaweza kuzalisha bidhaa nzuri na yenye manufaa kwa watanzania na taifa kwa ujumla.Lakini akasema wamekua wakidhalilishwa au kushushwa hadhi na baadhi ya wazalishaji wasio waaminifu ambao huzalisha bidhaa hafifu isiyokidhi vigezo vinahitajika.