 Kijiji cha Ololosokwan hivi karibuni kitaingia katika kijiji cha dijitali ambapo matumizi ya data na mawasiliano ya kawaida yatakuwa makubwa.Ujumbe huo ambao uliongozwa na diwani wa Kata ya Ololosokwan,Yannick Ndoinyo ulisema kuwapo kwa mnara huo na radio kumesaidia kutoa fursa za kutatua changamoto mbalimbali za kijamii na kiuchumi.Airtel mwaka jana ikishirikiana na Shirika la Umoja wa Mataifa la Elimu, Sayansi na Utamaduni (UNESCO) walizindua Radio ya Jamii katika kijiji cha Ololosokwan, Loliondo Wilayani Ngorongoro mkoani Arusha.Redio hiyo inalenga kusaidia jamii hiyo yenye changamoto mbalimbali ikiwemo za mila potofu za ukeketaji, elimu duni, ukandamizaji wa wanawake na masuala ya afya ya mama na mtoto. Tunawashuru Airtel, mnara mlioweka pale Ololosokwan sasa unasaidia kurahisisha mawasiliano ya simu na pia huduma za kifedha kwa kuwa benki ziko mbali hivyo sasa tunaitumia huduma ya Airtel Money kutuma na kutoa pesa pale kijijini , alisema Yannick.Aidha alisema kituo cha Radio ya Jamii kinawaletea mafanikio makubwa, kutokana na kuwaelimisha na kuwafahamisha mambo ya msingi yanayoendelea nchini.Kwa upande wake, Mkurugenzi Mtendaji wa Airtel, Sunil Colaso alisema wamefanya yote hayo kutimiza jukumu lake la kurejesha faida kwa jamii.Aidha, alisema kuwepo kwa mnara huo na redio kumelenga kuwawezesha wakazi wa Ololosokwan na vijiji vingine jirani takribani 14 kukuza soko kwa kuwa na uwezo wa kupata na kutoa taarifa mbalimbali.