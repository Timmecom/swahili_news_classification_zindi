 Simba haipo kwenye michuano ya Kombe la FA, kwa hiyo kocha wake amekuwa na muda wa kutosha kukiandaa kikosi chake kuelekea mchezo huo wa raundi ya kwanza ya michuano ya Kombe la Shirikisho Afrika CAF.Lechantre amesema, anatambua ugumu uliopo kwenye mchezo huo, hivyo anahitaji muda wa kutosha kukiandaa kikosi chake ili kuweza kuwadhibiti wapinzani wao na hatimaye kuvuka hatua inayofuata. Haipendezi kuondolewa mapema kwenye michuano ya FA, lakini kwa hatua tuliyofikia CAF, naamini muda huu utatusaidia kujipanga vizuri na kutengeneza mikakati mbadala itakayotusaidia kuwatoa Al Masry na kusonga mbele raundi ya pili,  amesema Lechantre.Mfaransa huyo alisema kwa sasa amepanga kufanya mazoezi mara mbili kwa siku, asubuhi na jioni ili kuongeza pumzi itakayowasaidia kucheza kwa muda mrefu na kasi, mbinu ambazo hutumiwa sana na timu za kiarabu.Ukitoa pambano la Ligi Kuu dhidi ya Mbao FC, Simba haitakuwa na mchezo mwingine zaidi ya kusubiri pambano hilo la kimataifa, ambalo litapigwa Uwanja wa Taifa Dar es Salaam kabla ya kurudiana nchini Misri.Wapinzani wa Simba, Yanga wapo katika michuano mitatu tofauti na wamekuwa na malalamiko makubwa na Bodi ya Ligi kutokana na ratiba kuwabana na kukosa muda wa kutosha kujiandaa na mpambano wao wa Ligi ya Mabingwa Afrika dhidi ya Township Rolles ambayo watacheza nayo kwenye raundi ya pili ya michuano hiyo.