 Sanday ambae ni mjumbe wa Kamati ya Utendaji ya ZAF akiwa kwenye kamati ya vijana Taifa wilaya hiyo anadaiwa kuituhumu ZFA Taifa hadharani kwa madai kuwa hakushirikishwa katika uteuzi wa timu ya Taifa ya Zanzibar ya Vijana ya Karume Boys.Kwa mujibu wa barua aliyotumiwa mjumbe huyo ambayo nakala yake gazeti hili inayo, kitendo alichokifanya kinakwenda kinyume na dhana nzima ya uwajibikaji ya chama hicho na katiba kwa ujumla. Ukiwa mjumbe halali wa ZFA Taifa unaiwakilisha kamati ya soka la vijana wilaya ya Magharibi A , ulisikika ukiituhumu ZFA Taifa hadharani kwamba hukushirikishwa katika uteuzi wa timu hiyo jambo ambalo ni kinyume na dhana ya uwajibikaji wa pamoja wa viongozi na katiba ya ZFA,  ilieleza sehemu ya barua hiyo.Alisema kuwa kabla ya kutoa maamuzi hayo kamati ilijiridhisha kwamba taarifa aliyoitoa ilikuwa nzito na haikupaswa kutolewa hadharani na kiongozi wa ngazi yake na kwamba alipaswa kufuata utaratibu wa kiofisi kabla ya kutoa taarifa hiyo kwenye vyombo mbalimbali vya habari.Sambamba na adhabu hiyo kamati hiyo imempa wiki mbili kuanzia tarehe ya barua hiyo kumtaka aeleze kwa maandishi kwa nini asichukuliwe hatua kwa mujibu wa katiba ya ZFA .