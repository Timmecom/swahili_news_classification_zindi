 Kauli hiyo imetolewa na Kaimu Mkurugenzi Mtendaji wa ATCL, Johnson Mfinanga wakati aliitaja baadhi ya mikakati iliyoundwa juu ya msingi wa serikali ya awamu ya nne katika kuboresha zaidi huduma za kampuni hiyo. Ni katika kipindi hiki cha awamu ya nne chini ya Rais Kikwete ndio tuliweza kuanzisha safari zetu za kwenda visiwa vya Comoro na tumekuwa tukizidi kuongeza safari zetu zaidi kuelekea huko kwa kuwa tumebaini uamuzi huu umekuwa na tija kwa wananchi wa mataifa haya mawili,   alibainisha Mfinanga.ATCL kwa sasa imeongeza idadi ya safari zake kuelekea visiwa hivyo kutoka mara tano hadi kufikia mara nane kwa wiki. Kwa sasa ATCL ndio kampeni pekee ya ndege hapa nchini inayotoa huduma zake kutoka Dar es Salaam kuelekea visiwa vya Comoro.Mfinanga alibainisha mpango wa kampuni hiyo wa kutambulisha safari zake za moja kwa moja baina ya visiwa vya Comoro na Zanzibar kabla ya mwisho wa mwaka huu kutokana na uhitaji mkubwa wa soko linachochewa na fursa za kibiashara baina ya visiwa hivyo.Aliongeza kuwa pamoja na mipango hiyo ATCL pia inaendelea kuboresha huduma zake kuelekea mkoani Mtwara na imekuwa ikijivunia kuwa kiungo muhimu katika usafiri kutoka Dar es Salaam kuelekea mkoa huo ambao kwa sasa unajipanga kuchangamkia fursa ya uchumi wa gesi iliyovumbuliwa hivi karibuni.Akizungumzia mipango ya ATCL katika kujipanua zaidi, Mfinanga alisema kwa sasa kampuni hiyo inaandaa mpango mkubwa wa miaka mitano ambao unatarajiwa kukamilika na kuwekwa wazi hivi karibuni.