 Kwa mujibu wa Dk Kigoda, lengo la kufanya hivyo ni kuwapa maofisa wa viwango wa ZBS wigo mpana wa kujifunza masuala hayo, ili waende sambamba na wenzao wa TBS katika kudhibiti ubora wa bidhaa.Kigoda alilieleza gazeti hili Dar es Salam jana kuwa ushirikiano wa hivi karibuni kati ya mashirika hayo mawili unalenga kuhakikisha bidhaa zinazoingizwa sokoni ni boa, kulingana na viwango vya kitaifa vilivyowekwa. Kwa sasa ni lazima TBS iibebe sana ZBS kwa sababu ndilo shirika lililotangulia na lina uzoefu wa kutosha katika masuala ya kudhibiti ubora.  ...Ili kufanikisha lengo hilo, nafasi za mafunzo ya upimaji na udhibiti viwango zitakazotolewa kwa TBS zitahusisha ZBS pia. Ziara za TBS kwenda nje kutembelea mashirika ya viwango nazo zitawahusisha maofisa wa ZBS, ili wasibaki nyuma, Dk Kigoda alisema.Aliongeza kuwa idadi ya maofisa wa ZBS watakao husika katika mialiko ya kimafunzo itakayoletwa au kutafutwa na TBS kuwa haitakuwa maalumu, ingawa shirika hilo linalotajwa kuwa mama litakuwa na nafasi kubwa zaidi.Wakati akizungumzia mafunzo ya udhibiti viwango hivi kaibuni, Waziri wa Biashara, Viwanda na Masoko wa Zanzibar, Nasor Ahmed Mazrui alisema, wanategemea kujifunza zaidi kutoka kwa maofisa wa TBS kwa sababu ni wazoefu zaidi yao.