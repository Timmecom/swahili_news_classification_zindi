 Wachezaji wa Simba na viongozi wao wamewasili kwenye Uwanja wa Ndege wa Kimataifa Kilimanjaro (KIA) muda mfupi uliopita wakiwa njiani kwenda Arusha kupambana na African Lyon keshokutwa.Wekundu wa Msimbazi wamekwenda huko wakiwa na furaha ya kuwanyuka watani wao Yanga 1-0 jana kwenye uwanja wa Taifa jijini Dar es Salaam.Meddie Kagere alikuwa shujaa wa Simba akiifungia bao katika ushindi huo mechi ya Ligi Kuu Bara.Kagere alifunga bao hilo kwa kichwa katika dakika ya 71 akiunganisha pasi safi ya nahodha John Bocco na kupeleka kilio mitaa ya Jangwani.Pamoja na kwamba mechi ya watani lolote hutokea, lakini Simba ilikuwa ikipewa nafasi kubwa kutokana na ubora wa kikosi chao na hasa baada ya kufanya vizuri katika mechi yake ya Ligi ya Mabingwa dhidi ya Al Ahly huku wachezaji wake wakionesha kiwango bora.Kutokana na mwenendo wa ligi ulivyo, Simba ilihitaji ushindi zaidi ili kujiweka vizuri kwenye mbio za kutetea taji lake la ubingwa kwa vile Yanga iko kileleni ikiwa na pointi 58 katika mechi 24 ilizocheza.Ushindi wa jana umeifanya Simba kufikisha pointi 39 na kurejea nafasi ya tatu huku ikicheza mechi pungufu 16, kutokana na kuwa kwenye michuano ya kimataifa.Katika mechi ya jana, Simba ilitawala sehemu kubwa ya mchezo huku washambuliaji wake wakifika langoni mwa wapinzani wao mara kwa mara na kama si uhodari wa safu ya ulinzi ya Yanga, hadithi ingekuwa nyingine. Mpira ulianza kwa kasi Simba ikimiliki na kushambulia zaidi kwa dakika 25 za mwanzo lakini haikufunga.Katika dakika hizo 25 za mwanzo Simba ilikosa mabao kadhaa takriban matatu ikiwemo lile la dakika ya 16 ambapo Paschal Wawa akiwa kwenye nafasi nzuri alishindwa kufunga.Baada ya dakika hizo, Yanga ilianza kucheza kwa kuzuia na kufanya mashambulizi ya kushtukiza na Paul Godfrey nusura apate bao lakini shuti lake lilipaa juu. Dakika hizo pia Herieter Makambo alikosa bao akiwa kwenye nafasi nzuri baada ya shuti lake kupaa juu.Simba ilikianza kipindi cha pili kwa shambulizi la Mohammed Husein  Zimbwe Jnr  lakini shuti lake lilipaa lango. Dakika tano baada ya kuanza kipindi cha pili, nusura Feisal Salum  Fei Toto  aifungie Yanga bao lakini shuti lake la nje ya 18 lilipaa juu.Simba:Aishi Manula, Zana Coulibaly, Mohamed Hussein, Juuko Murshid, Paschal Wawa, James Kotei, Clatous Chama/ Hassan Dilunga, Jonas Mkude, John Bocco, Meddie Kagere/ Haruna Niyonzima na Emmanuel Okwi/ Mzamiru Yassin.Yanga: Ramadhan Kabwili, Paulo Godfrey, Gadiel Michael/ Mateo Antony, Andrew Vicent, Kelvin Yondani, Abdallah Shaibu, Feisal Salum, Papy Tshishimbi, Heritier Makambo, Amiss Tambwe/ Mrisho Ngassa na Ibrahim Ajibu/ Mohamed Issa  Banka .