 ZINEDINE Zidane na Real Madrid bado wanawania saini ya nyota wa Manchester United, Paul Pogba.Uongozi wa Madrid unaangalia namna ya kuboresha nafasi ya kiungo msimu ujao na Pogba amekuwa kwenye mipango yao kwa muda mrefu.Vyanzo vya habari vililiambia shirika la habari la ESPN kwamba Zidane anataka kumsajili Pogba lakini United inatarajia kuweka ada ya pauni milioni 120 na Rais wa Madrid Perez anadai ni fedha nyingi.Real Madrid bado inataka kuboresha safu yake ya kiungo licha ya kufanya vizuri kwa Fede Valverde msimu huu.Mchezaji huyo wa Uruguay mwenye umri wa miaka 21 ameonekana kufanya vizuri Bernabeu. Wakati kukiwa bado na sintofahamu juu ya Pogba, mipango mingine ni kumsajili kiungo wa Napoli na Hispania Fabian Ruiz.Fabian, 23, ni mdogo kwa miaka mitatu dhidi ya Pogba, hivyo itakuwa rahisi kumnasa ambapo gharama yake inadaiwa ni kati ya pauni milioni 80 mpaka 100.Kiungo mwingine anayewaniwa na klabu hiyo ni wa Tottenham, Christian Eriksen na Donny van de Beek wa Ajax.Mchezaji huyo wa Spurs mkataba wake unatarajiwa kumalizika Juni mwakani, jambo linalofanya iwe rahisi kumpata.Vyanzo vinasema Zidane anashawishika kumsajili ama Eriksen au Van de Beek, lakini pia anapambana kumnasa Pogba ama Fabian.