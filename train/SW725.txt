 RAIS John Magufuli ameagiza Mamlaka ya Mapato Tanzania (TRA) kuhakikisha inatafuta mbinu mbadala za kukusanya kodi na kuacha mara moja tabia ya kuwakadiria wafanyabiashara viwango vikubwa vya kodi.Aidha, amewaonya wafanyabiashara wadogo maarufu machinga kuacha kutumiwa na wafanyabiashara wakubwa ambao wamebuni njia mbadala za kukwepa kulipa kodi kwani hivi sasa machinga hao wanakuwa na biashara kubwa na hawana risiti za TRA wala mashine.Rais Magufuli ameyasema hayo jana wakati alipozungumza na wananchi wa eneo la Kimnyaki , Kata ya Kimnyaki wilayani Arumeru mara baada ya kuweka jiwe la msingi la mradi wa maji wenye thamani ya Sh bilioni 520 fedha zilizotolewa kama mkopo kutoka Benki ya Maendeleo ya Afrika (AfDB).Ameagiza TRA kufanya tathimini za kwanini watu hawalipi kodi kwani mamlaka hiyo ndio imechangia kwa kiasi kikubwa watu kukwepa kodi kutokana na kukadiria viwango vikubwa vya ulipaji wa kodi.Amesema ni afadhali TRA ikaliangalia jambo hilo kwa makini ikiwemo kuweka viwango vidogo vitakavyowawezesha wananchi kulipa kodi kwani kuna baadhi ya maeneo bado hawajaanza kukusanya kodi. Nyie TRA nani aliwaambia muweke mazingira yasiyorithisha kwa wananchi kulipa kodi, kuna wafanyakazi wengine mnakwenda na polisi kudai kodi mkiulizwa kwanini mnafanya haya mnasema hapa kazi tu kwani mimi niliwatuma muwatishe watu?   Nasema hapana nyie TRA ndio mmeweka mazingira magumu yanayotoa mianya kwa wafanyabiashara kukwepa kodi kwanini mnawakadiria makadirio makubwa wafanyabiashara ? alihoji.Aliwaagiza kukaa chini na kufanyia tathmini suala hilo ili wananchi waone umhimu wa kulipa kodi. Na naagiza TRA mkae na Waziri wa fedha pamoja na wafanyabiashara myaangalie haya mambo,  Mnakadiria gharama kubwa sana kwa wafanyabiashara ili mpewe rushwa halafu mnasema hapa kazi tu nani amewatuma kufanya haya? Na nasema wafanyakazi wa TRA wenye tabia ya kuomba rushwa katika utawala wangu hawana nafasi,  alisisitiza.Pamoja na hayo, Dk Magufuli, alitoa rai kwa wafanyabiashara wadogo kaucha kutumiwa na wafanyabiashara wakubwa ambao wamebuni njia mbadala za kukwepa kulipa kodi kwani hivi sasa machinga hao wanakuwa na biashara kubwa na hawana risisti za TRA wala mashine . Nashangaa siku hizi mmetumia mwanya wa ruhusa yangu ya nyie machinga kufanya biashara kama mtaji kwa wafanyabiashara wakubwa, sasa naomba msikubali kutumiwa na wafanyabiashara ili kukwepa kodi msitumie vibaya fursa hii niliyowapa nawaomba sana,  alisisitiza.Akizungumzia suala la madini ya tanzanite, Rais Magufuli alisema haiwezekani nchi ya Tanzania ikawa maskini wakati inazalisha madini hayo ndio maana aliamua kujenga ukuta. Baada ya ujenzi wa ukuta kukamilika kuna nchi moja (hakutaja jina) ilipiga kelele kweli kweli kwani ilikuwa ikizalisha ajira ya watu 15,000 kila siku kutokana na madini hayo ya tanzanite wakati nchi hiyo haichimbi huku Tanzania ikinufaika na madini hayo kwa asilimia sita hadi saba tu,  alisema.Kuhusu Korosho Alisema baadhi ya viongozi wanahusika kuwalangua wakulima kwani walikuwa wakinunua korosho hizo shambani wakati zikitoa maua kwa kilo moja Sh 200 wakati hata mashamba hawana.Rais huyo alieleza kuwa serikali imeingilia kati suala hilo la uuzwaji wa korosho kwa wakulima na hivi sasa mtu anayetaka kuuza korosho lazima aonyeshe shamba lake lipo wapi na si kumnyonya mkulima wa zao hilo. Hili suala la korosho baadhi ya viongozi wakubwa wanahusika na nilipowagusa walipiga kelele, sasa nasema serikali imeamua kununua zao hili na ukitaka kuuza korosho onyesha shamba kwanza,  alibainisha.Aliongeza kuwa  Mnajua hii nchi ukiwa unasimamia mambo yaende sawa wanakuita kila jina na mimi nakubali mniite mnavyotaka lakini nasema hivi nilichaguliwa na wananchi maskini na sitakubali waonewe na wale wezi nitawakamata tuu ili mpige kelele vizuri 