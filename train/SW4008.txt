 TIMU ya Yanga imeiondoa timu ya Township Rollers ya Botswna baada ya kuifunga 1-0 katika mchezo wa marudiano wa awali wa Ligi ya Mabingwa wa Afrika kwenye Uwanja wa Taifa, Botswana jana.Ushindi huo unachochea ari kwa watani zao, Simba ambao wanacheza na UD do Songo ya Msumbiji katika mchezo wa marudiano wa ligi hiyo hiyo ya Mabingwa wa Afrika kwenye Uwanja wa Taifa jijini Dar es Salaam leo.Kipa wa Yanga, Mctacha Mnata aliibuka shujaa baada ya kuokoa penalti katika mchezo huo.Yanga wakati penalti hiyo inapigwa, tayari ilikuwa mbele kwa bao 1-0 na kama wenyeji wangefunga na mchezo kumalizika kwa sare ya 1-1, basi mshindi wa mchezo huo angeamliwa kwa mikwaju ya penalti tano tano.Ushindi huo wa jana umeiwezesha Yanga mbali na kusonga mbele, pia ni sawa na kulipa kisasi baada ya msimu wa mwaka 2017 kutolewa kwa kutoka sare kwenye Uwanja wa Taifa jijini Dar es Salaam, kabla ya kufungwa ugenini katika mchezo wa marudiano.Mabingwa hao wa kihistoria Tanzania Bara, sasa watakutana na Zesco ya Zambia katika raundi ya kwanza ya Ligi ya Mabingwa wa Afrika.Yanga pia katika msimu huo ilitolewa na Zesco katika michuano ya Kombe la Shirikisho Afrika, hivyo inakutana tena na wakali hao wa Zambia, katika michuano ya msimu huu.Kocha wa Yanga, Mwinyi Zahera alisema kuwa walicheza kwa mikakati maalumu ya kuhakikisha wanashambulia kwa pamoja na kuokoa kwa pamoja ili kuhakikisha wanashinda mchezo huo, kitu, ambacho walifanikiwa.Kikosi kilichoanza Yanga: Mctacha Mnata, Paul Godfrey, Ally Mtoni, Lamine Moro, Kelvin Yondani, Pappy Tshishimbi, Mapinduzi Balama, Mohamed Issa, Sadney Khoetage, Juma Balinya na Patrick Sibomana.Simba leo, mchezo wa kwanza uliofanyika Msumbiji takribani wiki mbili zilizopita, timu hizo zilitoka suluhu na hivyo kuifanya Simba kuhitaji ushindi wa aina yoyote ili isonge mbele hatua inayofauta.Kuelekea kwenye mchezo huo, Kocha wa Simba, Patrick Aussems alisema maandalizi yote yamekamilika na kukiri kukifanyia maboresho kikosi chake husasani changamoto zilizojitokeza kwenye mechi ya kwanza zilisababisha kuwakosesha ushindi.