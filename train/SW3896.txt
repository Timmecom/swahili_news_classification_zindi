 Kauli hiyo ilitolewa na Waziri wa Maliasili na Utalii, Lazaro Nyalandu wakati akijibu swali la nyongeza la Mbunge wa Arumeru Mashariki, Joshua Nasari (Chadema) aliyetaka kujua manufaa ya hoteli hizo wakati hawalipi tozo kwa halmashauri.Nyalandu alisema kwamba fedha hizo haziendelezi tu utalii, bali pia na shughuli mbalimbali za serikali zinazowezeshwa na kodi. Mbunge Nasari alisema kwamba mahoteli hayo hayana msaada kwa vijiji vinavyowazunguka ikiwa na pia kuajiri wageni hata katika nafasi za ufagizi.Akijibu swali hilo pia alisema kwamba kuajiri wafanyakazi kinyemelea kutoka nje kwa nafasi ambazo zinaweza kushikwa na watanzania ni kwenda kinyume cha sheria na kutaka anayejua aliyefanya hivyo kumtolea taarifa ili hatua kaliza kisheria zichukuliwe.Katika swali la msingi lililoulizwa na Mbunge wa Viti Maalumu, Cecilia Paresso (Chadema) kwa nini serikali imekataza halmashaauri kutoza tozo ya hoteli na kuwakoseha mapato, Waziri Nyalandu alisema kwamba tozo hiyo ilifutwa wakati wa mabadiliko ya sheria ya fedha ya Serikali za mitaa ya mwaka 2003.Aidha, alisema kwamba tozo la huduma ambalo linatakiwa kukusanywa na halmashauri, kuna shauri mahakamani ambapo wawekezaji wa hoteli za kitalii na halmashauri wanavutana. Shauri lao litatolewa na hukumu mwezi huu.Aidha, mabadiliko katika sheria ya utalii 2008 kunatoa ruksa ya tozo ya maendeleo ya utalii na serikali inatoza tozo hiyo (TDL) ambayo hutozwa kila mgeni anayelala hotelini na fedha hizo zinakwenda serikali kuu kusaidia kuendeleza utalii nchini.Wakati huo huo, Serikali imesema uamuzi wake wa kutohamisha vijiji 21 vinavyozunguka Hifadhi ya Taifa Ruaha ambavyo awali vilitakiwa kuhama uko palepale.Aidha, imewataka wananchi wasisikilize kauli za watu wanaopita kusema kwamba vitahamishwa. Waziri Nyalandu alikuwa akijibu swali la Mbunge wa Mbarali, Modestus Kilufi (CCM) aliyetaka kauli ya serikali kuhusu matamko ya mitaani.Waziri Nyalandu alisema kwamba mchakato unaendelea wa kufanya mabadiliko ya mipaka katika hifadhi hiyo na mchakato ukikamilika taarifa zitafikishwa bungeni wka kufanyiwa kazi.