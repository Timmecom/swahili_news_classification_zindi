 KWA nusu ya mwaka wa fedha 2018/19, halmashauri zote nchini zimekusanya Sh bilioni 300 sawa na asilimia 41 ya makisio, na Jiji la Dodoma limeongoza upande wa majiji kwa kukusanya asilimia 59.Iringa ikiongoza kwa upande wa manispaa ikikusanya asilimia 64, Geita TC ikiwa kinara kwa miji ikikusanya kwa asilimia 84 na Dar es Salaam iling ara kimikoa.Hayo yamebainishwa na Waziri wa Nchi, Ofisi ya Rais Tawala za Mikoa na Serikali za Mitaa, Selemani Jafo alipozungumza na waandishi jijini Dodoma kuhusu makusanyo ya mapato kwa nusu mwaka wa fedha 2018/2019. Hadi kufikia Desemba 31, mwaka jana, halmashauri zimekusanya jumla ya Sh bilioni 300 sawa na asilimia 41 ya makisio.Katika mwaka wa fedha 2017/18, halmashauri zilipanga kukusanya Sh bilioni 687.3 katika kipindi kama hicho zilikuwa zimekusanya Sh bilioni 281.3 sawa na asilimia 41 ya makisio. Takwimu hizo zinabainisha kuwa, kuna ongezeko la shilingi bilioni 18.7 kwa mwaka wa fedha 2018/19 ikilinganishwa na makusanyo kwa kipindi kama hiki kwa mwaka wa fedha 2017/18.Aidha, Jafo alisema uchambuzi unaonesha kuwa ni halmashauri 33 tu kati ya halmashauri 185 zimekusanya mapato ya ndani kwa kiwango cha asilimia 50 na zaidi ya makisio ya mwaka. Alisema halmashauri 21 zimefanya vibaya kwani zimekusanya chini ya asilimia 20 ya makisio yake ya mwaka. Halmashauri hizo kuwa ni Halmashauri za Miji nne na Halmashauri za Wilaya 17 ambapo Halmashauri ya mwisho kabisa ni Halmashauri ya Wilaya ya Nanyumbu ambayo imekusanya sawa na asilimia 6 tu ya makisio ya mwaka,  alisema Waziri wa Tamisemi.Alisema kati ya halmashauri 33 zilizokusanya asilimia 50 na zaidi, Halmashauri za Majiji ziko tatu zikiongozwa na Halmashauri ya Jiji la Dodoma; Halmashauri za Manispaa ni mbili zikiongozwa na Manispaa ya Ilala, Halmashauri za Miji nane zikiongozwa na Mji wa Geita na Halmashauri za Wilaya 20 zikiongozwa na Geita. Jafo alisema uchambuzi unaonesha kuwa, kati ya majiji sita, Halmashuri ya Jiji la Dodoma inaongoza kwa kukusanya asilimia 59 ya makisio huku Jiji la Tanga likiwa la mwisho kwa kukusanya asilimia 33 ya makisio.Alisema Halmashauri ya Manispaa ya Iringa imeongoza katika kundi la manispaa kwa kukusanya asilimia 64 ya makisio ambapo Manispaa ya Lindi imekuwa ya mwisho katika kundi hili kwa kukusanya asilimia 20 ya makisio.Kwa upande wa halmashauri za miji, Halmashauri ya Mji wa Geita imeongoza kwa kukusanya asilimia 84 ya makisio na Halmashauri ya Mji wa Nanyamba imekuwa ya mwisho kwa kukusanya asilimia tisa tu ya makisio.Aidha, amesema katika kundi la halmashauri za wilaya, Halmashauri ya Wilaya ya Geita imeongoza kwa kukusanya asilimia 78 ya makisio, huku Nanyumbu imekuwa ya mwisho kwa kukusanya asilimia sita tu ya makisio.Mapato kwa wingi wa makusanyo Jafo amesema halmashauri iliyoongoza kwa kukusanya mapato ya ndani kwa wingi ni Halmashauri ya Jiji la Dodoma ambapo katika kipindi cha Julai   Desemba, 2018 imekusanya Sh bilioni 40.12. Halmashauri iliyokusanya kiasi kidogo cha mapato ya ndani ni Halmashauri ya Wilaya ya Momba iliyokusanya shilingi milioni 105.04. Aidha, halmashauri 64 zimeweza kukusanya zaidi ya shilingi bilioni moja katika kipindi hicho,  amesema.Mapato kimkoa kwa wingi wa mapato Jafo amesema mkoa ambao umeongoza katika kukusanya mapato ya ndani katika kipindi cha nusu ya mwaka wa fedha 2018/19 kwa kuzingatia wingi wa mapato ni Mkoa wa Dar es Salaam ambao umekusanya Sh bilioni 77.04 ukifuatiwa na Mkoa wa Dodoma ambao umekusanya Sh bilioni 44.8. Mkoa wa mwisho katika wingi wa ukusanyaji wa mapato ni Katavi ambao umekusanya shilingi bilioni 2.4,  alisema.Mapato ya halmashauri kwa asilimia ya makusanyo Jafo alisema Mkoa wa Geita umeibuka kinara kwa ufanisi wa ukusanyaji wa mapato ya ndani kwa kipindi cha nusu mwaka kwa kukusanya asilimia 56.4 ya makisio ukifuatiwa kwa karibu na Dodoma uliokusanya asilimia 55.9. Mkoa wa mwisho kwa kigezo hicho ni Mkoa wa Mtwara ambao umekusanya asilimia 15 ya makisio yake ya mwaka,  amesema.Halmashauri zilizofanya vibaya Jafo alisema katika kipindi cha nusu mwaka wa fedha 2017/18, halmashauri 10 hazikufanya vizuri katika ukusanyaji wa mapato kwani zilikusanya chini ya asilimia 10 ya makisio yake.