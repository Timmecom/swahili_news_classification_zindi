 Hilo ni duka la 74 la huduma kwa wateja la kampuni hiyo huku maduka mengi zaidi yakiwa karibuni kufunguliwa sehemu mbalimbali hapa nchini kwa lengo la kuwapunguzia mzigo wa gharama wateja kufuata huduma hizo mbali na maeneo wanamoishi.Akifungua duka hilo Mkuu wa Mkoa wa Pwani, Mwantumu Mahiza alisema ni faraja kubwa kuona Vodacom ikitambua umuhimu wa kuweka huduma zake katika mji wa Kibaha kwa kufungua duka kubwa na la kisasa huku akitoa rai kwa wateja kulitumia ili kufikia lengo la kufunguliwa kwake.Alisema kuwa duka hilo sio tu litakuwa msaada mkubwa kwa wenyeji wa Kibaha bali pia wote ambao wanautumia mji wa Kibaha wakiwemo wasafiri na wafanyabiashara.Kwa upande wake Ofisa Mkuu wa Mauzo na Usambazaji wa Kampuni ya Vodacom, Hassan Saleh amesema Vodacom imekuwa katika utekelezaji wa mkakati wake wa kuzisogeza huduma zake karibu zaidi na wateja na kwamba kazi hiyo inaendelea.