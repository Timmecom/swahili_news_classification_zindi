 RAIS Pierre Nkurunziza wa Burundi ametuma barua kwa mwezeshaji wa mgogoro wa Burundi na Rais wa Uganda, Yoweri Museveni kumtaka kuitisha mkutano wa viongozi wa nchi za Jumuiya ya Afrika Mashariki (EAC), utakaojadili mgogoro kati yao na Rwanda.Rais Nkurunziza alidai kuwa matatizo ya nchi hiyo yanatokana na serikali ya Rwanda.  Nashauri EAC kuangalia tatizo la msingi la amani na usalama wa Burundi, Rwanda ambayo ni sehemu ya EAC, siyo mara ya kwanza Rwanda kutaka kudhoofisha Burundi,   alisema.Nkurunziza ameituhumu Rwanda kwa kutoa mafunzo ya kijeshi kwa wakimbizi wa Burundi kwani nchi hiyo na wachunguzi wengine wameonesha vijana wa nchi wakiwemo watoto huchukuliwa kutoka kambi hiyo kuunda jeshi.Serikali ya Burundi haikuwakilishwa katika mkutano wa viongozi wa serikali wa nchi za EAC uliofanyika Novemba 30 mwaka huu jijini Arusha, Tanzania na Rais Nkurunziza alieleza kutokuhudhuria kulitokana na kuchelewa kupata mwaliko na hivyo kuomba kuahirishwa.