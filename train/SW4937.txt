 RWANDA imepata kiwanda cha kwanza kuchakata dhahabu kitakachokuwa na uwezo wa kuchakata dhahabu Afrika kwa kuziongeza thamani kabla ya kusafi risha nje ya nchi.Kiwanda hicho cha Aldango kina thamani ya dola za Marekani milioni tano, kipo katika Eneo Maalumu la Uchumi Kigali (KSEZ) katika wilaya ya Gasabo kilichoanzishwa kwa ushirikiano wa kampuni ya Hilly Metals ya nchini hapa na Aldabra.Mwenyekiti wa kampuni hiyo ya Hilly, Jean de Dieu Mutunzi, alisema kampuni hizo zina hisa sawa kibiashara na kuwa walianza kuchakata dhahabu kuanzia Machi, lakini wamejenga kiwanda kikubwa chenye uwezo wa kuchakata kiasi kikubwa cha dhahabu Afrika.  Tunachofanya siyo kipya, lakini watu wamekuwa wakinunua dhahabu kutoka Ulaya, Dubai, Uturuki, Eswati na Ubelgiji, sasa tuna kiwanda chenye viwango sawa na vile vya Ulaya na Asia,  alisema. Aliongeza kuwa biashara kubwa ni kununua dhahabu na kuchakata kuhakikisha wanapata ubora wa asilimia 99.99. Waziri wa Viwanda na Biashara, Soraya Hakuziyaremye alisema huo ni uwekezaji muhimu kwa nchi.