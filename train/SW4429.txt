 Akizindua huduma hiyo jana, Kaimu Mkurugenzi Mtendaji wa NMB, Tom Borghols, alisema huduma hiyo itawezesha wateja wao kuokoa muda ambao wangeutumia kwenye foleni kuchukua au kutuma pesa. Huduma hii itawasaidia zaidi wateja wetu milioni moja wa NMB kwenda kwa mawakala kuweka pesa au kuhamisha moja kwa moja kutoka kwenye akaunti zao popote walipo,  alisema.Borghols alisema wateja hawatalazimika kutembelea tawi la NMB kuweka pesa, kwani kwa sasa wanaweza kuweka fedha kupitia zaidi ya mawakala 20,000 wa Tigo Pesa.Meneja Biashara wa Tigo Pesa, Ruan Swanepoel alisema uzinduzi wa huduma hiyo, ulikuwa ni mpango wao wa siku nyingi wa kuimarisha upatikanaji wa pesa kwa kutumia simu.Alisema huduma hiyo itasaidia wateja wote kuanzia vijijini, kutosumbuka kusafiri umbali mrefu kuchukua au kuweka pesa.