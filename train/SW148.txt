 SERIKALI imesitisha safari za ndege kwenda nchini Afrika Kusini mpaka wajiridhishe kwa maandishi kuhusu usalama wa abiria na ndege kutokana na vurugu zinaozendelea nchini humo.Aidha, serikali imetangaza kuwa mwezi Novemba wataingiza nchini ndege mbili aina ya Bombardier na Dreamliner huku wakikamilisha manunuzi ya ndege mpya mbili aina ya Airbus.Waziri wa Ujenzi, Uchukuzi na Mawasiliano, Isack Kamwelwe amebainisha hayo wakati akizindua rasmi Mamlaka ya Hali ya Hewa Tanzania (TMA) kuwa mamlaka kisheria kutoka kuwa wakala na kubainisha kuwa baada ya ndege ya Kampuni ya Ndege Tanzania (ATCL) iliyokuwa ikishikiliwa Afrika Kusini kuwasili juzi jioni Dar es Salaam.Kamwelwe alisema ndege hiyo kwa mujibu wa ratiba ilitakiwa leo kufanya safari yake Afrika Kusini, lakini wamesitisha kutokana na fujo zinazofanywa na vijana hivyo hawawezi kupeleka abiria na chombo hicho kwani hawaamini usalama wao. Tutasitisha kwa muda mpaka tutakapopata mawasiliano ya maandishi kutoka Serikali ya Afrika Kusini kuhusu usalama wa abiria na chombo chetu,  alisema waziri huyo.Alisema wanafanya utaratibu kuhakikisha abiria watapelekwa kupitia ATCL kwa kutumia ndege nyingine kwa lengo la kulinda safari za ndege hiyo kwenda Afrika Kusini ili isipotee.Amesema baada ya kurejea kwa ndege hiyo iliyokuwa ikishikiliwa imefanyiwa uchunguzi kwani ilikaa kwa siku zaidi ya nane na imebainika haina matatizo itaendelea na ratiba ya safari zake kama kawaida.Alisema kutokana na changamoto hiyo, kulitokea kuathirika kwa safari kwa baadhi ya maeneo, lakini sasa zimekaa sawa wakati serikali ikijiandaa kupokea ndege mpya Novemba mwaka huu.Akizungumzia sakata la kukamatwa kwa ndege na maamuzi ya serikali, alibainisha kuwa baada ya hukumu kutolewa na ndege kurejea nchini wanasheia wanaendelea kushughulikia hukumu iliyotolewa ili aliyeshtaki anatakiwa kulipa gharama na wataendelea kutoa taarifa.