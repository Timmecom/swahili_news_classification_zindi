 Hayo yalisemwa na Waziri wa Biashara, Viwanda na Masoko Ahmed Nassor Mazrui wakati akizungumza na wafanyabiashara wanaojishughulisha na bidhaa mbali mbali za vyakula katika maonesho ya biashara huko Maisara.Maonesho ya biashara yalifunguliwa na Rais wa Zanzibar, Dk Ali Mohamed Shein yakitoa fursa ya wafanyabiashara wapatao 100 kushiriki na kuonesha bidhaa zao mbalimbali.Alisema uamuzi wa Serikali kupunguza ushuru kwa bidhaa muhimu za vyakula lengo lake kubwa kuhakikisha kwamba wananchi wanamudu gharama za kununua bidhaa hizo. Serikali ya Mapinduzi ya Zanzibar inawahakikishia wananchi wake kupunguza bei ya bidhaa muhimu za vyakula kwa ajili ya kutoa nafuu kwa wananchi kuwapunguzia makali ya maisha,  alisema.Alisema katika siku za hivi karibuni baadhi ya wafanyabiashara wasiokuwa waaminifu wamekuwa wakipandisha bei ya bidhaa za vyakula bila ya sababu za msingi wakati tayari bidhaa hizo ushuru wake umepunguzwa.Alisisitiza na kusema Serikali itawachukulia hatua kali za kisheria wafanyabiashara wa aina hiyo ambao wamekuwa wakipuuza masharti na makubaliano yaliyowekwa kwa wafanyabiashara wakubwa waagizaji wa bidhaa muhimu.Kwa muda mrefu Serikali imejenga utamaduni wa kupunguza kodi kwa bidhaa zinazoingizwa nchini ikiwemo sukari unga wa ngano pamoja na mchele ili kutoa unafuu kwa walaji.Salum Juma Ahmed wa kampuni ya kuagiza bidhaa za mchele nje ya nchi, alikiri kuwepo kwa tatizo la baadhi ya wafanyabiashara wanaonunua bidhaa kwao kuzipandisha bei kinyume na utaratibu. Ni kweli wapo wafanyabiashara wanapandisha bei ya bidhaa za vyakula kiholela kinyume na sheria na kuwasababisha ugumu wa maisha,  alisema.Aidha baadhi ya wananchi wa kisiwa cha Pemba wamekuwa na malalamiko kama hayo ambapo bidhaa zinapofika huko bei yake inakuwa tofauti na ile ya Unguja.