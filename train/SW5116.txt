 VYOMBO vya habari vya hapa nchini vimeibuka kinara kwa kuandika habari nyingi kuhusu ukatili wa kijinsia katika nchi mwanachama wa Jumuiya ya Maendeleo Kusini mwa Afrika (SADC).Hata hivyo, wanaharakati wa masuala ya kijinsia wanaona kuwa bado ukanda huo wa kiuchumi, SADC, unakabiliwa na changamoto kubwa za kutafsiri sera.Hayo yalielezwa leo Alhamisi (Julai 25, 2019) katika jukwaa la  P otokali ya Jinsia na Maendeleo kwa Nchi za SADC  liloandaliwa na Mtandao wa Jinsia Tanzania (TGNP) katika kutathmini  mikataba mbalimbali ambayo nchi  15 wanachama wa jumuia hiyo wameridhia katika upande wa  sera na mipango. Akizungumza kwenye jukwaa hilo, mmoja wa majaji kutoka Gender Link,  Dk Geofrey Chambua alisema lengo ni kutambua jitihada za makundi au watu binafsi katika kuendeleza usawa wa kijinsia Tanzania. Ameongeza kuwa hatua ya kwanza ilishafanyika kupitia asasi za kiraia ambapo walipitia madodoso kadhaa ikiwemo ya  maeneo ya uchumi, afya, mazingira, tabia nchi na maeneo mengine.Alisema  changamoto kubwa kwa Tanzania ni kutafsiri sera mbali mbali katika rasilimali na kuongeza:  Mwaka  2017 n a 2018 walitengeneza mkakati  kuondoa ukatili wa wanawake na watoto unaoisha mwaka 2022. Alisema kundi la wanawake limeachwa nyuma  kutokana na kulimbikiziwa majukumu mengi ya nyumbani yanayofanya washindwe kushiriki katika fursa mbalimbali  za kiuchumi. Ufikiaji wa rasilimali kutokana na mfumo dume uliojikita kwenye nchi yetu kwa muda mrefu, wanawake wamekuwa na changamoto ya kufikia rasilimali kama mitaji, ajira, ngazi za maamuzi,  mikopo hata katika uchumi mkubwa ni changamoto ambayo tunahitaji kuifikia,  alisema Ukiangalia Rwanda hawapo Sadc lakini kwa wingi wa wanawake  kwenye Bunge lao wanafika asilimia 68 na wameweza kufanya bajeti ya afya kufikia asilimia 26 imepita hata Azimio la Abuja kutaka kufika asilimia 15 katika bajeti ya afya,  alisema Dk Chambua.Naye Renatus Sona, Katibu wa Taasisi ya  Jinsia na Vyombo vya Habari Kusini mwa Afrika Tawi la Tanzania (GEMSAT), Tanzania imepiga hatua kwani jamii imeanza kutambua umuhimu wa usawa na kupiga vita ukatili wa kijinsia. 