 Kituo hicho pia kitahusika na utoaji mafunzo na uchakataji wa asali.Mtendaji Mkuu wa Baraza la Taifa la Uwezeshaji Wananchi Kiuchumi, Dk Anaclet Kashuliza, alisema hayo wakati wa kongamano la kwanza la ufugaji nyuki barani Afrika.Alieleza kuwa kituo hicho kitahusika na utunzaji wa kumbukumbu ya vituo vya asali vya ufugaji nyuki nchini na kinatarajia kuanza katika kipindi cha miezi minne ijayo.Alisema pia vitajengwa viwanda vidogo vidogo, vya kati na vikubwa kwa ajili ya kusindika asali na nta. Viwanda hivyo vitatumika kwa ajili ya watalii wa ndani na nje ya nchi.Alisema hatua hiyo itavutia zaidi masoko ya nje, kutokana na watalii hao kutembelea viwanda hivyo.Aliongeza kuwa elimu maalumu itatolewa kwa wazalishaji na wafugaji wa nyuki waweze kuzingatia uzalishaji wa asali katika viwango vyenye ubora kimataifa.Alisema Baraza litashirikiana na Shirika la Viwango Nchini (TBS) kuwezesha asali ya Tanzania kupata soko la uhakika nje ya nchi.