 MASHABIKI jana walijitokeza kwa wingi kuishangilia timu ya taifa ya Tanzania, Taifa Stars, ilipocheza dhidi ya Burundi katika mchezo wa kusaka nafasi ya kufuzu kwa hatua ya makundi ya Kombe la Dunia.Wengi wa mashabiki hao wakiwa wamevalia jezi za timu ya taifa (za ugenini) zenye rangi ya bluu, walianza kuingia uwanjani mapema huku wengi wao wakiwa na hamasa kubwa kuishangilia timu yao, ambayo ilikuwa inahitaji sare ya mabao au ushindi wa aina yoyote ili kusonga mbele. Fainali za Kombe la Dunia zitafanyika Qatar 2022 na kushirikisha jumla ya timu 24 huku bara la Afrika likotoa jumla ya timu tano, ambazo zitatoka katika makundi matano.Mashabiki wa Tanzania licha ya kutoujaza uwanja, lakini walifanikiwa kuhamasisha na walizidi pale Samatta alipofunga bao la kuongoza huku wenzao wa Burundi wakianza kuwarushia maneno, lakini hali ilikuswa swali.Bendera zote kwenye Uwanja wa Taifa zilipepea nusu mlingoni kuomboleza kifo cha rais wazamani wa Zimbabwe, Robert Mugabe aliyefariki juzi Singapore, akiwa na umri wa miaka 95.