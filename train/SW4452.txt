 Akizungumza katika mkutano wa wadau kuhusu utekelezaji wa mradi huo Mwenyekiti wa Chama cha Wafanyabiashara Wenye Viwanda na Kilimo (TCCIA) mkoa Kigoma, Shaban Mtonda, sekta za kilimo na uvuvi zitanufaika katika utekelezaji wa mradi huo.Mtonda alisema wakati wa utekelezaji wa mradi huo wakulima wa zao la chikichi na sekta ya uvuvi itanufaika kutokana na kuwezeshwa kiteknolojia ili kuweza kupata mazao mengi ya uvuvi na uzalishaji hadi utayarishaji wa mafuta ya mawese huku wafanyabiashara wakiwezeshwa mitaji ya kuendeleza biashara.Kwa sasa Mtonda alisema kuwa mradi huo utatekelezwa katika wilaya za Kigoma na Kasulu ambapo pamoja na mambo mengine umelenga kubaini na kupunguza vikwazo vya kibiashara vinavyowakabili wadau katika makundi hayo kuona namna gani wanatumia fursa la soko la mpakani.Kwa upande wake mmoja wa wadai waliohudhuria mkutano huo, Ramadhani Joel alisema kuwa bado wananchi wa mkoa Kigoma hawajaweza kutumia fursa la soko la mpakani na nchi za Ukanda wa Maziwa Makuu kutokana na kutokuwa na taarifa za biashara gani wanaweza kufanya na nchi hizo na nini wafanye kuweza kuingiza katika nchi kufanya biashara hizo.