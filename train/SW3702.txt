 WAZIRI wa Mambo ya Nje na Ushirikiano wa Afrika Mashariki, Profesa Palamagamba Kabudi ameihakikishia jumuiya za kimataifa kuwa Tanzania itaendelea kulinda uhuru wa vyombo vya habari uliojikita katika misingi ya Katiba ya Jamhuri ya Muungano, kukuza demokrasia na haki za binadamu kwa mujibu na muktadha wa nchi.Profesa Kabudi ameyasema hayo jijini Dar es Salaam alipokutana na kufanya mazungumzo na Naibu Msaidizi wa Waziri wa Mambo ya Nje wa Marekani, Balozi Malika James.Amesema Tanzania ni miongoni mwa nchi chache barani Afrika na pengine duniani kuwa na vyombo vingi vya habari ambavyo vingi vinamilikiwa na watu binafsi na kwamba itaendelea kuuheshimu uhuru huo huku akivitaka vyombo vya habari navyo kuheshimu uhuru na haki za watu wengine. Tutaendelea kuulinda uhuru wa vyombo vya habari, lakini uhuru ambao umejikita katika misingi ya Katiba yetu, pia uhuru ambao utaheshimu uhuru na haki za watu wengine,  alisema.Kuhusu suala la demokrasia nchini, Profesa Kabudi alisema Tanzania itaendelea kukuza demokrasia kwa mujibu wa muktadha na mazingira ya Tanzania ambayo huenda ikawa ni tofauti na nchi nyingine ikiwemo kutoruhusu ukabila, udini na ubaguzi wa aina yoyote, na kuwa vitu hivyo ni muhimu katika kukuza demokrasia ya nchi. Pamoja na kwamba sisi sote ni Waafrika, ziko nchi zaidi ya 50 huku kila nchi ikifanya na kujiamulia mambo yake tofauti na nchi nyingine hivyo wasitumie vigezo na muktadha wa nchi nyingine katika kuitathmini Tanzania,  alisema.Aidha, aliongeza kuwa licha ya Tanzania kuhakikisha inaimarisha uhuru wa vyombo vya habari na kukuza demokrasia, pia inaimarisha haki za binadamu kwa kutumia taasisi zilizopo na kuruhusu uhuru wa mahakama.Katika mazungumzo hayo, wawili hao wamekubaliana kuwa mataifa hayo mawili yaendelee kujadiliana, kuzungumza, kutembeleana na kushirikiana katika nyanja mbalimbali za maendeleo kwa faida ya wananchi wa mataifa yote mawili.Profesa Kabudi alimuomba Balozi James kuhamasisha wawekezaji na wafanyabiashara kutoka Marekani kuja kuwekeza na kufanya biashara nchini kwa kuwa mazingira ya biashara na uwekezaji yameboreshwa zaidi.Naibu Msaidizi wa Waziri wa Mambo ya Nje wa Marekani, Balozi James alieleza kuridhishwa na ufafanuzi alioupata kutoka kwa Waziri Kabudi kuhusu masuala mbalimbali hususani kukuza demokrasia, uhuru wa vyombo vya habari na kukuza haki za binadamu na kuongeza kuwa uwepo wake nchini ni katika kukuza na kuimarisha mahusiano yaliyopo baina ya Marekani na Tanzania.Aliongeza kuwa katika mazungumzo hayo, Tanzania na Marekani zimekubaliana kuendelea kuimarisha ushirikiano uliopo katika sekta za uchumi hususani biashara, uwekezaji na usalama.Akiwa nchini, Naibu Msaidizi wa Waziri wa Mambo ya Nje wa Marekani, Balozi James amepata fursa ya kukutana na kufanya mazungumzo na Waziri wa Nchi katika Ofisi ya Waziri Mkuu, Uwekezaji, Angellah Kairuki na Waziri Afya, Maendeleo ya Jamii, Jinsia, Wazee na Watoto,