 Taasisi tatu za EWURA, NEEC na TPSF zinatarajia kuandaa semina elekezi kwa kampuni na taasisi za ndani hapa nchini ili kuwajengea uelewa kuhusu fursa zilizopo katika mradi wa kuzalisha umeme wa Rufiji (Stieglers Gorge) ili watanzania nao wanufaike kiuchumi.Mkurugenzi Mtendaji wa taasisi ya sekta binafsi (TPSF) Godfrey Sembeye amewaambia wanahabari jijini Dar es Salaam leo.Nae Katibu Mtendaji wa Baraza la Uwezeshaji Wananchi Kiuchumi (NEEC) Bi. Bengi Issa  amesema semina hiyo itafanyika jijini Dar es Salaam, Juni 11,  2019 na watoa mada katika semina hiyo ni mkandarasi anayejenga mradi huo (The Arab Contractors Company) pamoja na TANESCO.Pichani ni Mkurugenzi Mtendaji wa TPSF Godfrey Sembeye (kushoto) na Katibu Mtendaji wa NEEC Bi. Bengi Issa wakiongea na waandishi wa habari jijini Dar es Salaam leo asubuhi.