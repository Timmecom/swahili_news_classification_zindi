 KATIKA kuadhimisha Siku ya Mazin- gira Duniani, Umoja wa Mataifa (UN) umepongeza jitihada zilizofanywa na serikali za kudhibiti matumizi ya mifuko ya plastiki kwa kuwa pia inachangia uchafuzi wa hali ya hewa nchini.Mratibu Mkazi wa UN, Alvaro Rodriguez alitoa pongezi hizo jana jijini Dar es Salaam wakati akizungumzia maadhimisho ya Siku ya Mazingira Duniani ambayo huadhimishwa Juni 5 ya kila mwaka.Kuhusu mifuko ya plastiki, Rodriguez alisema hatua hiyo ya kutokomeza matumizi ya mifuko hiyo iimarishwe kwa kuwa zaidi ya asilimia 90 ya mifuko hiyo iliishia baharini na kutoa mashaka kwa viumbe vilivyopo.Alisema serikali inastahili kusimamia kwa dhati suala hilo na kuhakikisha inaongeza kutoa elimu kwa wananchi kuhusu madhara ya kutu- mia mifuko hiyo kwa afya, mazingira na jamii kwa ujumla. Zipo nchi mbalimbali ambazo zimekuwa zikitumia mifuko hiyo, na pengine kushindwa kuzuia matumizi yake, ambapo kwa sasa Tanza- nia ni miongoni mwa nchi zilizochukua maamuzi magumu na kuhakikisha inaiondoa katika mzun- guko mzima wa matumizi,  alisema Rodriguez.Aidha, alisema hatua hiyo inasaidia kuondoa mifuko mnyororo wa kuleta madhara kwa maz- ingira na hata afya kwa ujumla na kupongeza ukubali wa wananchi katika suala hilo.Kuhusu kuadhimisha Siku ya Mazingira Du- niani, alisema wadau wa mazingira nchini wana- toa wito kuwa wakati umefika sasa wa kudhibiti yale yanayosababisha uchafuzi wa hali ya hewa nchini kwa kuwa ni moja ya changamoto kubwa kwa mazingira.Alisema kwa kupambana na uchafuzi wa hali ya hewa itasaidia kuwa na mabadiliko katika maisha ya kila siku kwa kuimarisha afya, mazin- gira, uchumi na hata mfumo mzima wa kijamii. Hali ya hewa iliyo safi na malengo ya maendeleo endelevu inatoa haki ya kuvuta hewa safi jambo linaloimarisha afya, kuwa na miji iliyo safi na hata kuwa na nguvu na kuchukua hatua katika kuhamasisha kuhusu masuala ya hali ya hewa,  alisema Rodriguez.Kuhusu athari za uchafuzi wa hali ya hewa, alisema katika afya imekuwa chanzo cha magon- jwa mbalimbali yakiwemo yale ya mfumo wa upumuaji na hata kuweza kuhusishwa na kisu- kari ambapo watu milioni saba duniani hufariki kila mwaka kutokana na tatizo hilo.Kwa upande wake, Mratibu wa Kitaifa wa Shirika la UN la Programu ya Mazingira (UNEP), Clara Makonya alisema wadau wa mazingira nchini, wameandaa kampeni ya kutoa elimu kwa jamii juu ya madhara yatokanayo na uchafuzi wa hali ya hewa, ambapo watatumia waendesha baiskeli kutoa elimu hiyo.Alisema kwa mujibu wa uchunguzi uliofany- wa nchini na Benki ya Dunia (WB) mwaka 2013, changamoto za afya zinaigharimu Tanzania dola za Kimarekani bilioni 11, ikitokana na uchafuzi wa hali ya hewa.Alisema kwa mujibu wa utafiti huo, watu 22,000 walikufa mwaka 2013 kutokana na ucha- fuzi wa mazingira ambao miongoni mwa vifo hivyo, 3,000 hutokana na uchafuzi wa mazingira ya nje.Kuhusu kampeni hiyo, alisema itafanyika Jumamosi wiki hii kwenye Viwanja vya Mnazi Mmoja, na inalenga kutoa uelewa kwa jamii namna ya kudhibiti takataka zinavyochangia katika uchafuzi wa hali ya hewa.Naye Mchumi kutoka Shirika la Afya Duniani (WHO), Maxmillian Mapunda alisema uchafuzi wa hali ya hewa upo wa nje na wa ndani ambao huchangia katika kuleta magonjwa mbali mbali ikiwemo shambulizi la moyo, saratani, kuathirika kwa viungo vya mwili.