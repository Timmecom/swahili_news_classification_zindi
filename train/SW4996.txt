 Ameyasema hayo baada ya Baraza la Sanaa la Tanzania (Basata) kufungia nyimbo zaidi ya kumi kwa maelezo kuwa hazina maadili ya kusikilizwa na kuonekana katika vituo vya habari nchini. Nimevurugwa ni wimbo wa siku nyingi sasa sijui nini kimetokea ndio unakuja kufungiwa leo ukilinganisha na nyimbo ya chura na hata za wengine zilizofungiwa ni za hivi karibuni,  alisema Snura.Kufungiwa kwa nyimbo hizo ni muendelezo wa kazi ya Basata kufungia na kukataza nyimbo zote zisizo na maadili.Wasanii wengine waliofungiwa ni pamoja na Diamond (Haleluyah na Wakawaka), Ney wa Mitego (Pale kati patamu na Maku makuz), Gigy money (Nampa papa) , Barnaba (Nampaga).Mamlaka ya Mawasiliano Tanzania (TCRA) imesitisha kuchezwa kwa nyimbo 13 zisizokuwa na maadili na imetuma nakala ya barua kwa vyombo vyote vya habari na kuvitaka kusitisha kucheza nyimbo hizo mara moja na imeahidi kuchukua hatua kali za kisheria kwa chombo chochote kitakachokaidi.