 SHIRIKA la Kimataifa la Chakula na Kilimo (FAO) Tanzania, limehimiza matumizi ya teknolojia ya habari na mawasiliano (tehama) katika kudhibiti viwavijeshi.Tayari Fao imetoa programu ya simu iitwayo FAMEWS (Fall Armyworm Monitoring and Early Warning System), itakayomwezesha mkulima kutuma taarifa mara kwa mara kila akaguapo shamba lake.Ofisa Afya ya Mimea kutoka FAO, Baitani Mushobozi amesema hayo jijini Dar es Salaam na kuongeza kuwa shirika hilo limetoa simu janja 84 kwa wakulima mbalimbali nchini kuwasaidia kwenye matumizi ya program hiyo inayolenga kuboresha sekta ya kilimo nchini.Kuhusu viwavijeshi amesema muathirika mkubwa wa uharibifu ufanywao wadudu hao ni mkulima mdogo, hivyo kupitia kanzidata ya taarifa zinazokusanywa kwa FAMEWS itaweza kusaidia wadau kujipanga kumsaidia mkulima katika namna itakayoleta tija.Mushobozi amesema FAO inakaribisha wadau wote kumfundisha mkulima matumizi ya mfumo huo.Amesema katika harakati za kuelimisha mkulima kufahamu endapo jitihada za kutumia teknolojia ya simu zinazaa matunda, ndipo ilionekana umuhimu wa mkulima kutumia mbinu za udhibiti na kutuma taarifa za mwenendo wa kiwango cha mashambulizi shambani kwake mara kwa mara. Kwa kutumia mfumo huu, mkulima anaweza kutoa taarifa kuhusu shamba lake, hali ya hewa wakati wa msimu, msaada aliopokea kutoka kwa wadau wa kilimo na serikali pamoja na kiwango cha uharibifu shambani kwake mara kwa mara,  alisema Mushobozi.Ameongeza kuwa Tanzania imekua mhanga wa mashambulizi ya kiwavi jeshi vamizi kwa muda wa miaka miwili sasa.Aidha, amesema kupitia program hiyo itasaidia serikali kutambua maeneo yanayoshambuliwa kwa wingi, kugundua mashambulizi mapya mapema, mwenendo wa mashambulizi kupanda ama kushuka, mbinu zinazofanya kazi na kisha kuchukua hatua stahiki mapema ili kumpunguzia mkulima hasara.Alisema programu ya FAMEWS kwa sasa inapatikana kwenye simujanja za aina zote, mkulima yoyote aliyeshambuliwa na mdudu huyo anahimizwa atumie fursa hiyo kutoa taarifa mapema juu ya mwenendo shambani kwake.Pia FAO imetoa kompyuta ya kisasa kwa Wizara ya Kilimo ili waweze kupokea taarifa hizo na kuzifanyia kazi kwa wakati na usahihi kwa faida ya mkulima, hivyo kwa matumizi hayo ya teknohama katika kupeana taarifa, vita dhidi ya mdudu huyo itakua na nafasi kubwa ya kufanikiwa.Asili ya mdudu huyo ni bara la Marekani Kusini mpaka sasa mdudu huyo ameshashambulia zaidi ya nchi 28 duniani zenye mazingira rafiki kwa ukuaji wake.Hasara za kiuchumi zinazitokana na mdudu huyu huenda zikafikia thamani ya kiasi cha dola bilioni 4.8 kwa mwaka kwa bara la Afrika kwenye mahindi pekee.