 MKUU wa Mkoa wa Mbeya, Albert Chalamila amewataka vijana mkoani humo kuchangamkia fursa zinazotokana katika ufugaji wa ng ombe wa maziwa ili kuinua maisha yao kwa kuwa kuna soko la uhakika la bidhaa hiyo. Wakati umefika kwa vijana badala ya kulalamika kuhusu ajira, wangejikita kwenye ufugaji wa ng ombe wa maziwa ambao ni mkombozi mkubwa na hasa katika kuinua kipato. Soko la uhakika la maziwa lipo lakini uzalishaji ni mdogo,  amesema Chalamila.Akizungumza na waandishi wa habari jijini hapa, Chalamila alisema sekta ya ufugaji wa ng ombe imekuwa na uhitaji mkubwa wa maziwa kupitia viwanda vya uzalishaji wa bidhaa za maziwa kikiwemo kiwanda cha Asas Dairies Limited cha mkoani Iringa.Amesema kiwanda kinazalisha chini ya uwezo wake kutokana na uhaba wa maziwa. Na kwamba ni fursa kwa vijana kujikita katika ufugaji na kubadilisha maisha yao. Kampuni ya Asas inanunua maziwa katika wilaya za Rungwe na Busokelo mkoani hapa. Vijana wengi wamefanikiwa katika maisha yao kupitia ufugaji wa ng ombe wa maziwa lakini bado maziwa hayatoshi,  amesema.Amesema fursa kama hiyo ikichangamkiwa itasaidia kupunguza tatizo la ajira kwa vijana walio wengi mkoani hapa na mikoa ya jirani tayari wameshapata mafanikio makubwa kupitia ufugaji. Kampuni ya maziwa ya Asas imesongeza huduma kwa wafugaji ikiwemo kutoa elimu ya namna bora ya kufuga ng ombe wachache wa maziwa ambao watawaletea faida kubwa kutoka na uzalishaji wa maziwa kwa wingi,  amesema Chalamila.Amesema, kampuni hiyo imeweka vituo vya kukusanya maziwa kutoka kwa wafugaji katika wilaya ya Rungwe na halmashauri ya Busokelo ili kumsaidia mfugaji kutopoteza maziwa yake na pia kiwanda kipate maziwa yatakayokwenda kuzalisha bidhaa mbalimbali zinazotokana na maziwa. Nina taarifa kuwa Asas imepeleka madume ya ng ombe manne Rungwe kwa lengo la kuendeleza kizazi cha ng ombe bora wa maziwa ili kuongezeka uzalishaji wa maziwa,  amesema Chalamila.Aliongezea kuwa hilo limefanyika kutokana na uhitaji mkubwa wa maziwa kiwanda cha Asas na hivyo kuhamasisha watu kujikita katika sekta ya ufugaji.Ajira nyingi zimeweza kutengenezwa kupitia ufugaji. Jitihada hizi zinaonesha uzalendo wa dhati alionao mwekezaji huyo katika kumsaidia mfugaji kuongeza kipato kupitia maziwa. Serikali ya Awamu ya Tano chini ya Rais John Magufuli inahamasisha uwekezaji kwenye lengo la kumwinua Mtanzania wa kawaida,  alisisitiza.Mratibu wa Kitaifa wa Asas Dairies, Lipita Mtimila amesema, kiwanda bado kinahitaji maziwa kutoka kwa wafugaji, kwani uhitaji wa bidhaa zinazotokana na maziwa ni mkubwa hivyo ni muhimu kuhamasisha wakulima kufuga ng ombe wachache watakaoweza kuwahudumia. Sisi kama Asas Dairies tutaendelea kutoa huduma kwa wafugaji ili kuongeza uzalishaji maziwa kwa wingi na yenye ubora unaohitajika kiwandani,  alisema Mtimila na kuongeza kuwa jamii ya wafugaji katika mnyororo wa thamani ya maziwa wamekuwa wakitoa ushirikiano mkubwa.