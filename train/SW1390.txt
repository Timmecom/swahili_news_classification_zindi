 WABUNGE wamesisitiza haja ya serikali kuboresha huduma za matibabu katika hospitali, vituo vya afya na zahanati ili kulinda maisha ya Watanzania hususani wa vijijini na wasio na uwezo.Kwa nyakati tofauti, wakichangia bajeti ya Wizara ya Afya, Maendeleo ya Jamii, Jinsia, Wazee na Watoto, pamoja na kupongeza juhudi za serikali katika kujenga miundombinu ya sekta ya afya ameonesha kuwa mazo zaidi utolewe kwenye kuboresha matibabu katika sehemu za kutolea huduma za afya. Baadaye jana wabunge walipitisha bajeti hiyo ya Wizara ya Afya.Akichangia hotuba hiyo, Mbunge wa Muleba Kusini, Profesa Anna Tibaijuka (CCM) amesema katika kuhakikisha huduma za afya zinatolewa ipasavyo kwa wananchi ni vyema serikali kuimarisha ushirikiano wa sekta binafsi katika utoaji wa huduma za afya. Utaratibu kushirikisha serikali na watu binafsi utaratibu muhimu ambao unapaswa kuendelea kwa mapana yake. Pia tunapoboresha hospitali za serikali tusisahau umuhimu wa kuhakikisha kwamba zile ambazo tulikuwa nazo tunalinda uwezo wake kwa sababu tusije ikawa kama ule msemo wa  tusiwibie Paulo kumlipa Petro.  Sina budi kusema kwamba hospitali siyo majengo ila ni huduma na katika hili, waziri pia aangalie hali halisi ya hospitali za Referal (rufaa), napongeza juhudi za serikali ya awamu ya nne iliyokamilisha Hospitali ya Mloganzila lakini hospitali hiyo ni hospitali majengo kwani hakuna hospital town pale kwa ajili ya madaktari kukaa karibu na hospitali,  aliongeza Profesa Tibaijuka.Mbunge wa Iringa Mjini, Peter Msigwa (Chadema) aliwapongeza wauguzi na madaktari kwa kazi nzuri wanazofanya nchi nzima na kuomba wizara kusaidiana na Tamisemi kuwezesha hospitali ya wilaya ili kupunguza mzigo wa wagonjwa.