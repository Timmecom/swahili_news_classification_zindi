 Mafunzo hayo yatakuwa yakitolewa kwa wastani wa saa 56 ya mafunzo kwa maofisa wapya wa matawi mbalimbali ya benki, pamoja na saa 160 kwa mafunzo yatakayokuwa yakiendelea ya darasani kwa maofisa wote wa matawi ya benki hiyo, kila mwaka.Akizungumza wakati wa uzinduzi wa mafunzo hayo uliofanyika katika kituo cha mafunzo ya Benki ya Exim cha  Exim Academy  jijini Dar es Salaam jana, Meneja Mwandamizi wa Mafunzo na Maendeleo wa Benki ya Exim, Priti Punatar alisema mafunzo hayo yanalenga katika kuboresha shughuli za matawi katika mazingira yaliyo salama.Alisema pia mafunzo hayo yanalenga kupima ujuzi wa utatuaji wa matatizo mbalimbali bila kuwepo kwa viashiria vya majanga ambayo taasisi za kifedha hukumbana nayo katika masuala ya kibenki. Wafanyakazi wetu watapewa mafunzo juu ya majukumu mbalimbali katika tawi ili kuwajengea uelewa zaidi juu ya shughuli za kibenki na kuboresha za ujuzi wao katika biashara za masuala ya kibenki. Tunatarajia kuwa njia hii mpya itasaidia kuongeza ufanisi wetu katika shughuli zetu,  alisema Mkuu wa kitengo cha uendeshaji katika benki, Eugene Masawe.Masawe alibainisha kuwa mafunzo hayo yatawawezesha wafanyakazi kujifunza kwa vitendo, mbinu za kuthibitika zitumikazo katika sekta kwa kutumia vifaa vya kipekee, ikiwa pia inalenga katika kuboresha na kurahisisha taratibu za kibenki katika benki. Tumeanzisha mafunzo haya tukiwa na lengo si tu kuongeza jitihada za kufikia matakwa ya mteja, bali pia kutoa msaada bora wa huduma kwa wateja wetu wote na kuongeza ufanisi na kupunguza makosa yanayojitokeza ya kibenki katika shughuli zetu za kila siku,  alisema Masawe.Alisema mafunzo hayo yataiwezesha benki yake kufikia malengo ya kuendeleza wafanyakazi wa benki hiyo kwa kuwa na ujuzi wa uhakika katika masuala ya kibenki na utoaji wa huduma.