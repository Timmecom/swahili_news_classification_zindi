 Gazeti hili lilitembelea katika masoko ya Kisutu, Kariakoo, Tandika na Tandale juzi na jana na kushuhudia hali hiyo, ambapo kilo moja ya mchele katika soko la Tandale, ilikuwa ikiuzwa kwa Sh 1900 ikiwa ni bei ya juu na Sh 1000 kwa mchele wa bei ya chini kabisa.Katika soko la Kisutu, bei ya juu ya mchele ilikuwa wastani wa Sh 2000 kwa kilo na Sh 1400 kwa kilo ya mchele wa bei ya chini.Wakizungumzia suala la bei hizo, baadhi ya wafanyabiashara katika masoko hayo, walisema bei za vyakula zinazotumika katika masoko hayo, hazijabadilika kwa zaidi ya miezi mitatu iliyopita, hatua inayotokana na wingi wa vyakula vinavyoingizwa kutoka mikoa mbalimbali. Ukiacha mchele hata bei ya unga, maharage na bidhaa zingine zipo vile vile hakuna ongezeko lolote na kama lipo basi linatokana na matakwa ya mfanyabiashara husika lakini kwa wastani bei za vyakula bado za kawaida  alisema Husna Mahamoud, mfanyabiashara katika Soko la Tandale.Kwa upande wake, Julius Mkitima mfanyabiashara wa mchele katika Soko la Kariakoo, alisema mwaka huu umepita miaka miwili iliyopita katika upatikanaji wa vyakula. Ukweli mwaka huu vyakula ni vingi, mchele upo wa bei mbalimbali ni chaguo la mlaji kuchagua aina ya mchele anaoutaka kulingana na mahitaji yake, tofauti na kipindi kingine cha msimu wa sikukuu kama huu, ambapo mara nyingi bei huwa juu,  alisema Mkitima.Hata hivyo pamoja na bidhaa hiyo ya mchele kuwa juu, bei ya nyama ya ng ombe katika mabucha mengi imeendelea kuuzwa kwa wastani wa Sh 5,000 kwa kilo moja huku ikitarajiwa kuongezeka kadri sikukuu inavyokaribia.Wiki moja imebakia kabla ya waumini wa dini ya Kikristo nchini, kuungana na wenzao duniani kote, kuadhimisha Krismasi. Mara nyingi imezoeleka kuona bidhaa mbalimbali za vyakula hasa mchele, zikipanda maradufu inapofika wakati wa sikukuu yoyote.