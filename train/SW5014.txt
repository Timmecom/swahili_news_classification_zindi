 Hayo yalisemwa na Ofisa Mkuu wa Wateja Wakubwa na Serikali wa NMB, Richard Makungwa wakati wa uzinduzi wa huduma ya NMB Debit Master- Card katika Mkoa wa Dodoma mwishoni mwa wiki.Huduma hiyo pia ilizinduliwa mkoani Morogoro juzi na Ofisa Mkuu, Rasilimali Watu wa NMB, Charles Kazuka.Uzinduzi rasmi wa NMB Debit MasterCard ulifanywa na Rais mstaafu wa Awamu ya Tatu, Benjamin Mkapa Juni 16, mwaka huu jijini Dar es Salaam na kampeni hiyo iliendelea kwa mikoa ya Dodoma na Morogoro. NMB kila mwaka imekuwa inatumia karibu asilimia moja ya faida yake baada ya kodi kusaidia jamii kupitia mpango ujulikanao kama CSR.  Mwaka uliopita NMB ilitoa kiasi cha Sh bilioni 1 kwa jamii, hasa katika mfumo wa madawati na viti katika shule 55, vitanda vya hospitalini kwa hospitali 20, na pia tumeunga mkono katika matukio mbalimbali ya maafa,  alisema Kazuka.Kuhusu NMB Debit Master- Card, Makungwa alisema kadi hizo zitawafaidisha wateja wake popote pale duniani kukiwa na mchanganyiko wa faida na matumizi ya kiteknolojia katika malipo ya bidhaa na huduma, ikiwa malipo na manunuzi kupitia intaneti. Kwa kuzingatia mahitaji maalumu ya wateja wetu, na matumizi mbalimbali watakayopata kupitia kadi hizo, tunatambulisha NMB Tanzanite MasterCard kwa ajili ya soko la chini, NMB Titanium MasterCard kwa ajili ya soko la kipato cha kati na NMB World Reward MasterCard kwa ajili ya wateja wa kipato cha juu,  alisema Makungwa.Akizindua mkoani Morogoro, Kazuka akizungumzia mafanikio ya benki hiyo kwa kipindi cha miaka 10 tangu ilipobinafsishwa, alisema katika kipindi hicho benki hiyo imeweza kuongeza wigo wa wateja binafsi kutoka 600,000 hadi kufikia milioni 2. Pia tulizindua kitengo kipya cha wateja wa jumla (kwa ajili ya huduma ya mashirika na kampuni kubwa na biashara za serikali), ambazo zinafikia kiasi cha asilimia 25 ya benki.   Na tumejitoa kikamilifu kwa wateja wadogo na wale wa kati (SME) kwa kuanzisha kitengo ambacho pia kinawakilisha kiasi cha asilimia 25 ya benki.