 Ofa hiyo ya kuona video za You Tube bure ilizinduliwa jana kupitia kifurushi nafuu cha Yatosha intaneti. Akizungumza wakati wa uzinduzi huo Mkuu wa huduma za intaneti wa Airtel Tanzania Gaurav Dhingra, alisema: Tunafahamu vizuri kwamba wimbi la uhitaji wa huduma hii ni kubwa kwa sasa, ongezeko la wanaopakua au kuona video za aina mbali mbali ikiwemo michezo, muziki, habari za aina mbalimbali kupitia You Tube imeongezeka kwa kasi sana kutokana na wateja wetu wanavyoridhishwa na huduma zetu bora za intaneti. Naye Charles Murito, Meneja mwakilishi wa Google nchini Tanzania, alisema:  Tunataka kuhakikisha kwamba watumiaji wa simu za mkononi wanafurahia huduma za You Tube nchini. Aidha alisema kwa kushirikiana na Airtel, Google itahakikisha kwamba wateja wote wa simu za mkononi wanaweza kutumia simu zao kwa kuangalia video kwa urahisi zaidi na kwa gharama nafuu wakiwa popote.Vile vile watafurahia kutumia You Tube ikiwa na maudhui ya lugha ya Kiswahili. Akielezea jinsi ya mteja kuweza kujiunga na vifurushi hivyo, Ofisa huduma za intaneti wa Airtel Tanzania Erick Daniel Mshana, alisema :  Mteja wa Airtel wa malipo ya awali anaweza kupata huduma hii kwa kupiga *149*99# kisha kujiunga na kifurushi cha Yatosha intaneti na atafurahia huduma ya kuona video za You Tube bure.