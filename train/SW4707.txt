 Waziri Mkuu, Kassim Majaliwa aliuzindua jijini Dar es Salaam jana na kuwataka wadau wote wa uwezeshaji nchini, kuhakikisha wanakwenda kuutekeleza kwa manufaa ya wananchi.Alisema ni vyema wananchi wakapata fursa mbalimbali za kiuchumi, zitakazowawezesha kujenga na kufaidika na uchumi wa nchi kupitia mwongozo huo na sera mbalimbali za Baraza la Taifa la Uwezeshaji Kiuchumi. Maeneo yanayolengwa ni yale yenye kuleta matokeo ya haraka na yanayogusa maisha ya wananchi hasa katika sekta ya kilimo, ufugaji, uvuvi, misitu, biashara, utalii, madini, viwanda na usafirishaji,  alisema Majaliwa.Aliwataka wakuu wa mikoa yote nchini, kuhakikisha mwongozo unawafikia wananchi wote kwa kushirikisha wadau wote wa maendeleo nchini na kuhakikisha nakala zinafika hadi ngazi ya kijiji.Aidha, alisema ni vyema mkakati huo ukafika hadi maktaba za shule za msingi na sekondari, waanze kujenga msingi wa uelewa wa vijana. Mwongozo huu unasimamia utekelezaji wa mkakati kuanzia ngazi ya wizara hadi tawala za mikoa na serikali za mitaa, nakala za hizi zikawe chachu ya maendeleo ya wananchi wetu,  alisema Majaliwa.Mmoja wa wadau wa mpango wa taifa wa uwezeshaji wananchi kiuchumi, Benki ya Rasilimali Tanzania (TIB), alisema hadi cha Desemba mwaka jana, walitoa mikopo ya takribani Sh bilioni 550 na eneo la usimamizi wa miradi Sh bilioni 58.8 zilitolewa kama mikopo.Mkurugenzi Mtendaji wa TIB, Peter Noni alisema kiasi hicho kilichotolewa kwa ajili ya mikopo, kilitumika kwa ajili ya maendeleo ya makazi katika Manispaa za Temeke na Kinondoni, pia katika usindikaji wa mazao, sukari, maji, unga, kahawa na matunda.