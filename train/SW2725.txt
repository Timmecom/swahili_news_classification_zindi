 Mwito huo ulitolewa jana na Meneja wa TRA, Apil Mbaruku wakati akizungumza na gazeti hili ofisini kwake na kusisitiza kuwa bidhaa zote zinazoanzia mauzo yake Sh 5,000 lazima zikatiwe risiti za EFD.Mbaruku alikumbusha vyombo vya habari wajibu wa kuchochea na kuhamasisha maendeleo ya mkoa wa Ruvuma, kutoa elimu sahihi na kuwahimiza wafanyabiashara kulipa kodi zilizopo kwa mujibu wa sheria za nchi, ziweze kuboresha huduma za kijamii nchini.Aliongeza kuwa sheria zilizopo zinamtaka kila mfanyabiashara, kutoa risiti na mteja kudai, kwani ni haki yake ya msingi na atakayejaribu kukwepa kufanya hivyo, atambue anavunja sheria na atachukuliwa hatua .Alisema katika kuhakikisha wafanya biashara wanapokea vizuri na kutekeleza agizo hilo, hivi sasa kumeundwa timu ya mkoa ikiongozwa na Mkuu wa Mkoa na katika wilaya inaongozwa na Mkuu wa Wilaya maofisa wa TRA, wafanyabiashara na Jeshi la Polisi ili kutafuta majawabu sahihi kunapotokea malalamiko kati ya wafanyabiashara na mamlaka.Alisema kulipa kodi na matumizi ya mashine hizo kwa wafanyabiashara, si jambo la hiari bali ni la lazima, kwani hakuna serikali yoyote duniani inayoweza kutimiza malengo yake bila ya wananchi wake kuiunga mkono kwa kila jambo, ikiwemo kulipa kodi.Alisema wakati umefika kwa waandishi wa habari, kutumia kalamu zao vizuri , kusaidia kukuza uchumi kwa kuwaelimisha wananchi na wafanyabiashara, kupenda kulipa kodi halali zilizoko kwa mujibu wa sheria.Kwa mujbu wa Mbaruku, vyombo vya habari ni mdau muhimu wa maendeleo, kwa hiyo havipaswi kubaki nyuma, badala yake viwe mstari wa mbele kukumbusha jamii wajibu na masuala muhimu ya maendeleo, ambayo yanahitaji nguvu za pamoja.