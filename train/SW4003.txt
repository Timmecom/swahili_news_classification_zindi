 Uongozi wa Wilaya ya Igunga mkoani Tabora umesema, Jukwaa la Fursa za Biashara Tabora litaboresha maisha na kuwawezesha viongozi waliopo sasa mkoani humo kuacha alama kwa kuubadilisha kwa kuwa Taifa na dunia nzima litautazama kwa jicho la kipekee.Mkuu wa Wilaya hiyo, John Mwaipopo ameipongeza Kampuni ya Magazeti ya Serikali (TSN) kwa jitihada za kuzitangaza fursa zilizopo mikoani ili watu wa ndani na nje ya nchi wazitumie kwa manufaa yao na Taifa kwa ujumla.Amesema, anataka mahusiano yao na mikoa mingine yawe ya kibiashara zaidi na kwamba, jukwaa la Tabora litawezesha kufanikisha hilo. Jukwaa la biashara na uwekezaji limekuja kwa kuchelewa, ni wazo ambalo limekuja kwa kuchelewa lakini waswahili wanasema kijacho mjini si haramu, ili liwahi lilitakiwa lije lini na ili lichelewe lije lini kwa hiyo hiyo habari ya kuchelewa inaweza ikawa haina maana sana ni kwamba sasa ndo limeshakuja na limekuja limetukuta sisi akina Mwaipopo na akina Mwanri tukiwa zamu  amesema Mwaipopo ofisini kwake.Ameieleza timu kutoka TSN kuwa, anataka yeye na viongozi wenzake waache alama Tabora kwa kuuwezesha mkoa kutoka sehemu moja kwenda nyingine. Tunataka Tabora ya leo iwe tofauti na Tabora ya jana, sisi tumekuja na mawazo mapya, tumekuja na nia mpya ya kuboresha shughuli za kiuchumi katika maeneo haya kwa hiyo tunaamini tunapoongea Mkoa wa Tabora wananchi wake wanakuwa na zile tabia za kizamani, mkoa ambao pengine ulikuwa na mauaji mauaji hivi, kwamba una mambo ya ki-tradition tradition hivi, mkoa ambao ulikuwa haupendi kusomesha watoto wao, ni mkoa ambao kwa namna moja unaweza ukasema ulikuwa haujafunguka katika dunia huko kwa hiyo kulikuwa hakuna namna ya kubadilishana taarifa  Sasa jukwaa hili hapa linaenda kuifungua Tabora katika dunia, linaenda kuifungua Tabora katika dunia na kwamba sasa dunia kule na Taifa litakuwa likiuangalia Mkoa wa Tabora kwa jicho la kipekee  amesema.Kwa mujibu wa Mwaipopo, Jukwaa la Tabora litaiwezeha Igunga na Tabora kwa ujumla kufunguka kibiashara hivyo kushirikiana na maeneo mengine kibishara zaidi. Tunataka mahusiano yetu na mikoa mingine yawe ya kibiashara zaidi, tunataka hapa kama sisi tunaweza kununua dagaa kutoka Kigoma basi na wenyewe watu wa Kigoma waje kununua mafuta ya alizeti kutoka Tabora  Tunataka sisi kama tunaweza kununua bidhaa kutoka Dar es Salaam basi tunataka wakazi wa Dar es Salaam na wenyewe waje kununua mchele hapa, wananunua sasa hivi lakini tunataka waje wanunue zaidi ili na sisi tulime zaidi. Hivyo hivyo tunataka kama wale wazungu wanakuja kununua tumbaku ya kutoka Kaliua na kutoka Urambo basi na sisi tuweze kuwauzia asali ya kutoka Kaliua na Urambo na asali kidogo ambayo inapatikana hapa Igunga  amesema.Mwaipopo amesema, hayo yakifanyika, maisha ya wananchi wa Igunga na Tabora kwa ujumla yatakuwa bora kwa kuwa ukiwa na shughuli za kibiashara watu watakuwa na shughuli za kufanya hivyo kupunguza pia vitendo visivyofaa katika jamii. Habari ambayo mimi nimeikuta hapa wazazi wanawaambia watoto wakifika darasa la saba wasiandike vizuri ili wafeli, unaona, ni kwa sasabu yule mzazi alikuwa anaona hakuna, dunia kwake haijafunguka kwamba mtoto huyu akitoka hapa ataweza kufanya lakini kidogo kidogo hiyo imeanza kwisha... Kwa hiyo ninaamini litaboresha maisha ya wananchi, kutakuwa kuna kazi kwa maana ya ajira lakini hata staha ya mwanadamu mwenyewe kwamba anaweza akapata products (bidhaa), anaweza akapata bidhaa lakini pia anaweza akashiriki katika njia kuu za uchumi katika maeneo hayo  amesema.