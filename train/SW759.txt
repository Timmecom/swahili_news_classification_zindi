 Awamu ya kwanza ya mradi huo ilizinduliwa Mei 2015, ukiwa na lengo la kuwawezesha vijana kwa kuwapatia mbinu mbalimbali za biashara na vifaa vitakavyowawezesha kukuza biashara zao.Mavunde alisema:  Nchi yetu ya Tanzania imebarikiwa kwa kuwa na rasilimali zikiunganishwa pamoja na fursa zinazoletwa na miradi kama hii ya Airtel Fursa ni wazi vijana wenye malengo dhahiri ya kujiendeleza wataweza kuboresha maisha yao.  Aidha aliwaasa vijana kutumia fursa hiyo kufanya kazi kwa bidii.Katika uzinduzi huo, Naibu Waziri huyo alisema Serikali chini ya wizara yake ataendelea kushirikiana na Airtel na kufanya kazi kwa kuweka mazingira bora yatakayochochea vijana kupata fursa ya kuchangia kuendeleza uchumi.Akizungumza kumkaribisha Naibu Waziri, Mkurugenzi Mkuu wa Airtel, Sunil Colaso, alisisitiza dhamira ya kampuni yake kuwawezesha vijana na kutambua mchango walio nao katika kuendesha uchumi wa Tanzania.Mradi huu wa Airtel Fursa unadhihirisha dhamira yetu ya kuwawezesha vijana wa kitanzania wenye malengo ya kuinua maisha yao na kutimiza ndoto zao, alisema Colaso.Alisema msimu wa kwanza wa Airtel Fursa umetoa matokeo mazuri na umefanikiwa kugusa maisha ya maelfu ya vijana wengi kutoka katika mikoa mbalimbali nchini.Aidha alisema katika msimu huu wa pili watawekeza takribani Sh bilioni moja ili kuweza kuwafikia vijana wengi zaidi ambao wako tayari kutumia fursa na vipaji vyao.Katika msimu wa kwanza wa Airtel Fursa vijana zaidi ya 2,500 wenye umri kati ya miaka 18 hadi 24 walipatiwa mafunzo ya biashara na wengine 13 wafanyabiashara chipukizi wanaofanya vizuri zaidi kupokea vifaa vilivyowasaidia kuboresha biashara zao na kutengeneza fursa zaidi kwa jamii inayowazunguka Airtel Fursa ni mradi endelevu unaowalenga vijana nchi nzima kwa kuwapatia vifaa, mafunzo ya biashara na mafunzo mbalimbali kupitia mtandao ili kufikia malengo yao.Kutuma maombi vijana wameshauriwa kutuma ujumbe mfupi kwenda namba 15626 ikiwa na Jina, umri, aina ya biashara unayoifanya, mahali na namba za simu.