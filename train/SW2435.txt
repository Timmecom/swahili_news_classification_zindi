Bingwa mara mbili wa Olimpiki katika mbio za mia 800  Caster Semenya amejiunga na timu ya soka ya wanawake nchini Afrika Kusini., Mwanariadha huyo mwenye umri wa miaka 28 hawezi kushiriki katika mbio za mita 800 bila kutumia dawa za kupunguza homoni za kiume mwilini mwake sheria mpya ilioidhinishwa na shirika la riadha duniani IAAF., Hatua hiyo inamaanisha kwamba hawezi kutetea ubingwa wake wa mita 800  mjini Doha mwezi ujao - ijapokuwa bado anapigania kubadilishwa kwa sheria hiyo  kupitia mahakama. , Kwa sasa amejiunga na klabu ya soka ya wanawake iliopo Gauteng  kwa jina JVW. , Bingwa huyo mara tatu ambaye alitangaza mwezi Julai  kwamba hatotetea ubingwa wake katika mbio za mita 800  kwa kuwa hawezi kuanza kuichezea JVW  hadi msimu wa 2020, baada ya kujiunga na timu hiyo nje dirisha la uhamisho. , "Ninatazama kuanza safari mpya , nashukuru mapenzi na uungwaji mkono  niliopata kutoka kwa timu hii, Semeya aliambia mtandao wa klabu hiyo. ", JVW FC, ilibuniwa 2013 na nahodha wa timu ya taifa ya wanawake nchini Afrika Kusini Janine van Wyk, akitaka kuwatambua, kuwaimarisha  na kuwafichua wachezaji wa kike. , Klabu hiyo ni miongoni mwa klabu kubwa katika ligi katika mkoa wa Gauteng - ligi kuu ya wanawake nchini Afrika Kusini imegawanyika katika makundi manane ya kimkoa. , Mmiliki wa klabu hiyo van Wyk aliambia BBC kwamba Semenya hajawacha kukimbia. , Alisema: Yuko katika mapumziko  kwa wakati huu  ndio maana ana muda wa kufanya kitu tofauti. , Ameshiriki mazoezi mara mbili na timu hii  na unaweza kuona kwamba anajua kucheza soka  lakini bado ni sharti kumsaidia kidogo kwa kuwa uchezaji ni tofauti na riadha. , Kumuona katika ligi hii ni jambo jema  na nadhani wasichana wadogo watapata msukumo mkubwa kutoka kwa Caster. , Semenya sio mwanariadha wa kwanza kujiunga na kandanda - baada ya kustaafu  2017 , Usain Bolt alifanya mazoezi na klabu moja ya Norway Stromsgodset na nyengine ya  Australia Central Coast Mariners, lakini hakupata kandarasi. , Semenya pia anafuata nyayo za Maria Mutola wa Zambia  ambaye alijiunga na kandanda baada ya riadha., IAAF iliamua kuweka sheria hiyo kwa madai kwamba wanariadha wanawake walio na homoni nyingi za kiume wana uwezo zaidi ya wenzao wa kike., Wanariadha hao wametakiwa kutumia dawa ili kupunguza viwango vya homoni hizo ili kuweza kushiriki katika mita 400 hadi 1500 la sivyo waingie katika mbio nyengine ndefu.