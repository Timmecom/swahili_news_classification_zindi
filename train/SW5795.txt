 Alisema anasubiri kaka yake msimamizi na mwanasheria wake warudi asaini mkataba. Mchezaji huyo anatarajiwa kuziba pengo la Haruna Niyonzima aliyeenda Simba. Niyonzima amesajiliwa Simba na kumpa jeuri Kocha Msaidizi wa Simba, Jackson Mayanja aliyepongeza kamati yao ya usajili kwa kazi nzuri ya kuwasajili wachezaji ambao ana hakika watarudisha ufalme wa timu hiyo. Najua tumesajili wachezaji muhimu kutoka Azam kama kipa Aishi Manula, wachezaji wa ndani wenye uzoefu kama Shomari Kapombe na John Bocco lakini juzi nimeshtushwa na usajili wa Haruna Niyonzima.Kuwa na majina haya kwenye timu inakupa uhakika wa mafanikio kwa asilimia zote,  alisema Mayanja. Mbali ya hao Emmanuel Okwi anawasili leo kusaini pia Simba. Mayanja kwa sasa yupo kwao Uganda kwa mapumziko baada ya kumalizika kwa msimu wa 2016/17 alioisaidia timu hiyo kumaliza nafasi ya pili kwenye Ligi Kuu na kutwaa Kombe la FA.Mayanja alisema jana anafuatilia kwa karibu usajili unaofanywa na klabu yake na kwa asilimia 95, anaipa nafasi kubwa Simba kufanya vizuri msimu ujao. Kocha huyo alisema kwa usajili huo haoni kama msimu ujao kuna timu inaweza kuwasumbua kwani hawatakuwa na mzaha na wapinzani.Alisema Simba inahitaji mafanikio ambayo imeyakosa muda mrefu kwa kutofanya vizuri kutokana na kuwa na timu mbovu. Mayanja alisema nyota hao wataisaidia Simba kuonesha burudani ya soka kwa mashabiki wake na kupata ushindi katika kila mechi.Simba tayari imeshasajili wachezaji saba wapya na uongozi wake unaendelea na usajili kupata kikosi imara kwa ajili ya michuano ya Kombe la Shirikisho la soka Afrika (CAF) na Ligi Kuu Bara.Wakati huo huo, kipa wa Mtibwa Sugar, Benedictor Tinoco amesema anatarajia kusaini mkataba wa mwaka mmoja kuendelea kubaki katika klabu hiyo. Tinoco alisema jana alifanya mazungumzo na klabu hiyo na baada ya sikukuu ya Idd el Fitr wikiendi mambo yatakuwa mazuri.Alisema licha ya kupata ofa kutoka klabu nyingine amechagua Mtibwa sehemu anakoweza kupata nafasi ya kucheza. Tinoco aliyewahi kuichezea Yanga alisema anapenda kucheza katika timu itakayompa nafasi kuendeleza kulinda kiwango chake.