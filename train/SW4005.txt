 MUUNGANO wa Klabu za Waandishi wa Habari nchini (UTPC), umeahidi kuwasomesha bure hadi shahada ya pili, waandishi wa habari wa kike watakaofanya vyema katika mradi wa uandishi wa habari za watoto ECD ulioanza hivi karibuni.Aidha, kwa wanahabari wa kiume na wa kike watakaofanya vyema na ambao hawana elimu kwa ngazi ya diploma na wana sifa za kusoma elimu hiyo watasomeshwa bure kwa gharama za UTPC kupitia mashirika wahisani.Mkurugenzi Mtendaji wa UTPC, Abubakar Karsan alisema fursa hiyo itatolewa kwa waandishi waliovuka lengo kwa kuandika habari nyingi kuliko lengo la mradi.Alisema mradi wa ECD unatekelezwa na UTPC kwa kushirikiana na taasisi ya Children in Crossfire (CiC) ya Ireland, kupitia mradi wa kuongeza uelewa na uwajibikaji katika upatikanaji wa huduma bora malezi, makuzi na maendeleo ya awali ya mtoto (ECD).  Kila mmoja miongoni mwenu amepata mkataba wa kazi, yeyote atakayevuka lengo hilo ndiyo zawadi yake na kumuongezea mkataba kwenda mkoa mwingine kutekeleza jukumu kama hilo,   alisema.Alisema motisha ya kwanza ya washindi hao wataingia katika mafunzo ya afya na uchunguzi yanayotolewa na UTPC bila kuomba kama ilivyo sharti lake. Mapema, Mkurugenzi wa CiC nchini, Craig Ferla alisema mradi huo wa miaka mitatu umelenga kuibua jamii ya Watanzania kubadili mfumo wa mazoea ya malezi ya watoto na kuzingatia mambo ya msingi yanayomjenga mtoto.Alisema watoto wanahitaji kujengwa kiakili, lishe, afya, ulinzi na usalama katika makuzi yake na michezo kama njia kuu ya kuchangamsha akili na kujifunza ndani na nje ya shule.  Mradi huu ni wa miaka mitatu, utasaidia kuamsha jamii na kuhakikisha watoto hususani kuanzia miaka 0 hadi miaka mitatu wanajengwa kiakili na misingi imara ili kulisaidia taifa hapo baadaye,  alisema.Ofisa Programu wa UTPC, Victor Maleko amesema mradi wa ECD ni wa kitaifa na hawatasita kuwaondoa wanahabari watakaokwenda kinyume na mikataba yao.Mafunzo ya waandishi watakaoshiriki katika mradi huo yamefanyika kwa siku tatu jijini Dodoma na kuwashirikisha vinara wa mradi huo kutoka mikoa yote nchini.