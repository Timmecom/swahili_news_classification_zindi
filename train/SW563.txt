 MFANYABIASHARA wa matunda mkoani Tanga, Juma Kidoga ameshinda kitita cha Sh. milioni 100 baada ya kufanikiwa kubashiri vema matokeo ya michezo iliyofanyika mwishoni mwa juma. Kutokana na ushindi huo, serikali imevuna imevuna kodi ya Sh. milioni 19 kupitia mchezo wa kubahatisha unaoendeshwa na kampuni ya Gal Sport Betting. Mkaguzi mwandamizi wa Bodi ya Michezo ya kubahatisha nchini (GBT), Bakari Majid alisema michezo hiyo imekuwa ikiingiza kodi kubwa na kuchangia maendeleo ya nchini. Majid alisema mtu anaposhinda kiasi chochote, serikali inapata kodi yake moja kwa moja na kuongezea fedha za kufanyia maendeleo nchini.  Naishukuru Gal Sport Bet ambayo kila mara imekuwa ikitoa washindi wamekuwa wakipata mamilioni ya fedha na kuchangia pato la Taifa, ni chanzo kizuri sana cha mapato kwa ajili ya maendeleo ya nchini,  alisema Majid na kuongeza; Bodi ya Michezo ya Kubahatisha imekuwa ikifuatilia na kusimamia michezo ya kubahatisha kutokana na kupata washindi wengi. Tunafuraha sana kutokana kuchangia pato la Taifa kupitia mchezo wa kubashiri,  alisisitiza. Kwa upande wa mshindi huyu ambaye ni mfanyabiashara wa matunda Juma Kidoga alisema alishiriki bahati nasibu hiyo kwa muda mrefu lakini hashindi hata hivyo kutokana na kupenda mchezo wa mpira amejikuta anashiriki bahati nasibu kwa timu mbali mbali mara nyingi na hatimae ameweza kushinda. Alisema fedha hizo zitamsaidia kujenga nyumba na kufungua biashara ya vifaa vya umeme ambayo ilikuwa ndoto yake ya muda mrefu. Naye Mkurugezi wa Gal Sport Betting, Hakan Aric alisema kampuni hiyo ya michezo ya kubahatisha ina maduka 30 pamoja na maelfu ya mawakala wake waliotapakaa nchi nzima kutoa huduma na serikali imekuwa ikivuna mabilioi ya fedha kutokana na kodi ya michezo hiyo.