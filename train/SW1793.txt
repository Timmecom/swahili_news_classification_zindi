Ndoto ya Watanzania kuona raia wa kwanza wa taifa hilo kucheza kwenye makundi ya michuano ya Klabu Bingwa barani Ulaya (Champions League) inaweza isitimie hii leo. , Mshambuliaji na nahodha wa Tanzania Mbwana Samatta kupitia klabu yake ya Genk ya Ubelgiji amefanikiwa kufuzu kutinga hatua ya makundi, lakini hii leo anaweza kuukosa mchezo wa kwanza kutokana na majeraha aliyoyapata hivi karibuni. , Mabingwa wa Ubelgiji Genk watasafiri mpaka Austira kuvaana na mabingwa wa nchi hiyo klabu ya Salzburg katika uga wa Red Bull arena usiku wa leo. , Jumapili ya Septemba 8, Samatta alikuwa akiiongoza Tanzania kwenye mchezo dhidi ya Burundi wa kufuzu makundi ya kusaka tiketi ya kucheza Kombe la Dunia., Japo Tanzania ilishinda mchezo huo kwa mikwaju ya penati, Samatta alipata majeraha ya goti. ,  Mazungumzo yangu na daktari baada ya vipimo Daktari na karatasi ya kipimo mkononi. daktari- ndugu samatta Mimi- ndio daktari Daktari-majibu yako yanaonesha....... anachukua miwani  anavaa anaguna mh Mimi-mapigo ya moyo yanaanza kupanda, tumbo linavurugika,haja kubwa inagonga nguo ya ndani.. Daktari-una bahati sana eneo ambalo lilikuwa karibu kuumia lingekufanya ukae nje sio chini ya miez 6 lakini alijapata jeraha zaidi ya mtikisiko kwaiyo siku chache za mapumziko zitakufanya uendelee kucheza Mimi-shuuuuuuu (nashusha pumzi) sikumbuki niliibana kwa sekunde ngapi. Daktari-kwaiyo unaweza kuendelea na matibabu na mazoez  Mimi-asante.  So majibu- maumivu sio mkubwa sana na baada ya siku kadhaa nitakuwa tena viwanjani kupambania kombe  asanteni wote mliojali na wote mlionitumia meseji za pole  HAINA KUFELI., A post shared by  Mbwana Samatta (@samagoal77) on Sep 11, 2019 at 12:46am PDT, Mwisho wa ujumbe  wa Instagram wa samagoal77, Mara tu baada ya kurudi Ubelgiji alienda kufanya vipimo na kubainisha kupitia ukurasa wake wa mtandao kijamii wa Instagram kuwa hakupata majeraha makubwa japo ametakiwa kukaa nje ya uwanja kwa muda. , Hata hivyo hakubainisha ni kwa muda gani atasalia nje ya uwanja., Ijumaa wiki iliyopita, KRC Genk iliingia uwanjani dhidi ya Charleroi kwenye ligi ya Ubelgiji. Samatta ambaye ni mshambuliaji tegemezi wa Genk hakucheza mchezo huo na wala hakuwepo kwenye benchi la wachezaji wa akiba. Genk ilipoteza mchezo huo kwa magoli 2-1. , Hata hivyo taarifa za kutia matumaini ni kuwa Samatta tayari anafanya mazoezi, na siku mbili zilizopita ametuma video kupitia ukurasa wake wa Instagram akipanda kilima kwa kasi. , Taarifa rasmi ya majina ya wachezaji watakaocheza katika mchuano huo wa leo usiku bado haijatolewa, na itakapotolewa ndipo Watanzania watahakikisha kama Samatta atashuka dimbani leo ama watasubiri mchezo ujao kumuona ndani ya Champions League. , Genk na Salzburg wapo Kundi E pamoja na mabingwa Liverpool kutoka England pamoja na Napoli kutoka Italia. , Takwimu zinaifanya Genk kuwa ndiyo timu isiyopewa kipaumbele kabisa kwenye kundi hilo. Timu hiyo licha ya kushiriki mashindano hayo mara mbili msimu wa 2002-03 na 2011-12 haikuweza kupata walau ushindi hata katika mechi moja kati ya 12 ilizocheza. , Katika misimu yote miwili Genk ilimaliza mkiani kwenye makundi iliyopangiwa. ,   \u200d   \u200d     @kelvin.p.john, A post shared by  Mbwana Samatta (@samagoal77) on Sep 14, 2019 at 10:10am PDT, Mwisho wa ujumbe 2 wa Instagram wa samagoal77, Ikifanikiwa kupata ushindi leo ama katika mechi zifuatazo watakuwa wamejiandikia historia mpya., "Kiuhalisia mchezo wa leo ndio utakuwa rahisi kwa Genk, na kibarua dhidi yao kitakuwa kigumu watakapovaana na Liverpool na Napoli. ", Ukiachana na Salzburg dhidi ya Genk klabu nyengine zitakazochuana usiku wa leo ni: , Napoli vs Liverpool, B Dortmund vs Barcelona, Chelsea vs Valencia, Inter Milan vs Slavia Prague, Lyon vs Zenit St Petersburg, Benfica vs RB Leipzig , Ajax vs Lille