 WAZIRI wa Madini Doto Biteko amewataka watumishi wa wizara na taasisi zilizopo chini ya wizara hiyo kuyasikiliza maagizo yaliyotolewana Rais John Magufuli ili kupata uelewa wa pamoja na kushirikiana kutekeleza majukumu ya wizara kwa lengo la kuhakikisha sekta ya madini inaimarika.Aliyasema hayo alipokutana na Menejimenti ya Wizara ya Madini, Taasisi zake pamoja na Wenyeviti wa Tume ya Madini na Bodi ya Shirika la Madini la Taifa (STAMICO), jijini Dodoma, katika kikao ambacho pia kimejadili namna ya kutekeleza maagizo ya Rais aliyoyatoa wakati akimwapisha Waziri huyo kushika wadhifa huo Januari 9, 2019. Tuliulizwa dhahabu inauzwa wapi? Basi tusisubiri tena Rais atuulize inauzwa wapi,  alisisitiza Biteko.Aidha, alisisitiza suala la ushirikiano wa pamoja miongoni mwa watumishi wa wizara wakati wa utekelezaji wa majukumu hayo na kusisitiza kuhusu mabadiliko yanayoonekana kupitia sekta ya madini ikiwemo kufanya kazi.Aliongeza kuwa kiu kubwa ya Rais Magufuli ni kuona kuwa watanzania wote wananufaika na rasilimali madini na kuwa kiu yake binafsi ni kuona taswira nzuri inajengeka kuhusu sekta hiyo ikiwemo kufanya kazi kwa weledi na kuongeza kuwa matokeo bado hayaonekani. Vipaji mlivyonavyo mvitumie vizuri vitoe matokeo yanayoonekana. Fanyeni kazi ambazo zitaacha matokeo yatakayo dumu. Natamani ningezungumza na watumishi wote ili kila mmoja aelewe kile ninachosema,  alisema.Vilevile, aliwataka watendaji kuchukua hatua badala ya kutumia muda mrefu kutafuta miongozo wakati wanapotekeleza majukumu jambo ambalo linachelewesha utekelezaji wa majukumu.  Unasubiri mwongozo gani ilhali unayo Sheria ya Madini?alihoji Waziri Biteko. Alichukua pia fursa hiyo kumshukuru aliyekuwa Waziri wa Madini, Angella Kairuki na kueleza kuwa, ni kiongozi ambaye amemfundisha mambo mengi.   Namshukuru sana dada yangu, rafiki yangu Angellah. Alinipokea vizuri sana. Hakuna ushirikiano nilioukosa kwake. Amenifundisha mengi ikiwemo kukaa kwenye kikao na kujadili mambo kwa kina,  alisema Biteko.Pamoja na hayo, Waziri Biteko alitumia fursa hiyo kumshukuru Naibu Waziri Nyongo kwa kuwa naye pamoja katika kipindi chote ambacho alikuwa Naibu Waziri katika wizara ya madini.Katika hatua nyingine, Waziri Biteko ameitaka STAMICO kuhakikisha kuwa, inaanza kutoa gawio kwa serikali na ikiwezana, jambo hilo lifanyike kabla ya mwaka ujao wa fedha.Awali Naibu Waziri wa Madini Stanslaus Nyongo akizungumza katika kikao hicho, aliwataka ka watumishi ambao hawakupata fursa ya kusikia maagizo ya Rais Magufuli kufanya hivyo ili kila mmoja asimame kwa lengo moja. Hatukusemwa vizuri. Nchi nzima imesikia na dunia imesikia. Tukiendelea hivi, hatutavumiliwa,  alisisitiza Nyongo na kuitaka Tume ya Madini kuhakikisha inazingatia na kutekeleza maagizo yaliyotolewa na Rais Magufuli ikiwemo kutekeleza wajibu wao.Awali, akizungumza katika kikao hicho, Katibu Mkuu wa Wizara ya Madini Profesa Simon Msanjila alisema kwamba, kikao hicho ni cha kwanza na waziri mpya ikiwemo Mjumbe wa Bodi ya STAMICO na kuongeza kuwa, kinalenga kutoa utambulisho rasmi wa Waziri Mpya wa Madini na kusikia maelekezo ya Waziri Biteko kufuatia maagizo yaliyotolewa na Waziri.Mwenyekiti wa Bodi ya STAMICO, Meja Jenerali Mstaafu Michael Isamuhyo alimueleza Waziri Biteko kuwa anayapokea majukumu yote yaliyo mbele yake ya kuhakikisha kwamba shirika hilo linatekeleza majukumu yaliyo mbele yake.