 WALIONYANG ANYWA taa za sola na jenereta wakati wa oporesheni ya kutokomeza uvuvi haramu nchini watarudishiwa zana zao bila masharti yoyote.Kauli hiyo aliitoa bungeni Waziri wa Mifugo na Uvuvi, Luhaga Mpina wakati akitoa maelezo ya nyongeza kwenye jibu la Naibu Waziri wa Wizara hiyo, Abdallah Ulega aliyekuwa akijibu swali la nyongeza la Mbunge wa Nyamagana, Stanislaus Mabula (CCM). Mabula alitaka kufahamu kauli ya serikali kuhusu katazo la kutumia taa za sola na jenereta katika uvuvi katika maeneo mbalimbali ya uvuvi yakiwemo maziwa ya Victoria, Tanganyika na Nyasa.Waziri Mpina alisema malalamiko mbalimbali kuhusu matumizi ya jenereta na taa za sola yaliyotolewa wakati wa oporesheni yanatakiwa kuachwa na wananchi waruhusiwe kutumia vifaa hivyo hadi hapo Julai Mosi mwaka huu. Alisema Julai Mosi, mwaka huu atatoa kauli lakini si ya kukataza matumizi ya taa za sola, bali atatoa maelekezo ya taa gani na zenye wati ngapi zinatakiwa kutumika katika uvuvi katika maeneo mbalimbali nchini. inawaelekeza wawekezaji wa uvuvi katika ziwa Tanganyika kuhamisha uwekezaji wao na kuupeleka mahali pengine nchini.Akijibu swali la msingi la Mbunge wa Kigoma Mjini, Zitto Kabwe (ACTWazalendo) aliyetaka kujua kwa nini serikali inaonekana ina mkakati wa kukwamaisha maendeleo ya Mkoa wa Kigoma katika uvuvi wa samaki wa ziwa Tanganyika. Naibu Waziri wa Mifugo na Uvuvi, Ulega alisema si kweli kwamba serikali ina mkakati wa kukwamisha maendeleo ya mkoa huo na watu wake, isipokuwa kwa sasa haina uhakika na wingi wa samaki waliopo katika ziwa Tanganyika.Alisema mara ya mwisho kufanyika utafiti wa tathamini kujua uwingi wa samaki katika ziwa hilo ulifanyika mwaka 1998. Ulega alisema iwapo utaachwa uvuvi kuendelea katika ziwa hilo, bila kufanya tathmini ya wingi wa samaki wavuvi wadogo, wazawa wa Kigoma na mazingira yanaweza kuathirika.