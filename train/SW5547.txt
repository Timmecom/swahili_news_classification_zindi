 MIKOA saba imedhibitisha kuandaa tamasha la Pasaka litakalozinduliwa Aprili 21 jijini Dar ea Salaam.Muandaaji wa tamasha hilo Alex Msama ameitaja mikoa hiyo kuwa ni Simiyu, Shinyanga, Dodoma, Iringa, Morogoro, Mwanza na Dodoma."Mpaka sasa mikoa saba, nimeshapata baraka za wakuu wa mikoa yao, na kuahidi ushirikiano wa hali na mali kuhakikisha tamasha la Pasaka linafanyika kwa ubora wa hali ya juu," amesema.Msama amesema, wameanza kuzungumza na wanamuziki wa nje wakiwemo kutoka Marekani, Uingereza , Afrika Kusini, Nigeria , na Kenya ili nao washiriki tamasha hilo.Amesema, asilimia 80 ya watakaopewa nafasi ya kushiriki katika tamasha hilo ni wanaoimba kwa kutumia vyombo live, na kutadharisha wanaotumia CD kuwa nafasi ya wao kushiriki ni finyu.Kwa mujibu wa Msama, hadi sasa maandalizi ya tamasha hilo yanaendelea vema na kwamba, wasanii wanaendelea kujisajili Baraza la Sanaa la Taifa (Basata).Amewataka wasanii wenye malimbikizo ya madeni Basata wafike ofisini kwake kuangalia namna ya kuwasaidia kuepuka mgogoro usio wa lazima na serikali. Amesema wanamuziki wa Tanzania wanatakiwa kuheshimu BASATA kwa sababu ndiyo chombo pekee hapa nchini kinachowasimamia wanamuziki na kazi zao. Nawaomba BASATA wawe wakali wasiwachekee wasanii kwa sababu kazi ya muziki ni biashara na maisha hivyo mtu anayetaka kucheza na kazi ambayo inawaingizia wenzake kipato hatakiwi kuachwa hivihivi," amesema Msama.