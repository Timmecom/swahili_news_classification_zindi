 TAASISI ya Kuzuia na Kapambana na Rushwa (TAKUKURU) mkoani Ruvuma imemfi kisha katika Mahakama ya Wilaya ya Mbinga Ofisa Mtendaji wa Kata ya Linda, Cosmas Nyoni akituhumiwa na makosa ya kuomba na kupokea fedha kwa njia ya rushwa.Kwa mujibu wa taarifa kwa umma iliyotolewa na Naibu Mkuu wa Takukuru Mkoa wa Ruvuma, Owen Jasson, mshitakiwa amefanya kosa kinyume cha kifungu cha 15 cha Sheria ya Kuzuia na Kupambana na Rushwa Namba 11 ya mwaka 2007.Jasson alidai Agosti 3, 2018, Ofisi ya Takukuru Wilaya ya Mbinga ilipokea taarifa kuwa Nyoni kwa njia za rushwa Juni 29, 2018 aliomba Sh 550,000 kutoka kwa Zacharia Komba ili asimchukulie hatua na kumpelekea watu wa upekuzi nyumbani kwake ili kumpekua kwa makosa ya kujihusisha na ununuzi holela wa kahawa iliyopigwa marufuku ya magoma. Siku hiyo mtuhumiwa alipokea fedha kiasi cha shilingi 100,000 ikiwa ni sehemu ya fedha alizoomba na siku ya Julai 4, 2018 alipokea tena fedha nyingine kiasi cha shilingi 250,000, pia ikiwa ni sehemu ya fedha alizokuwa ameomba,  alidai Jasson.Alidai baada ya kupokea taarifa hiyo, uchunguzi ulifanyika ambao ilithibitika kwamba ni kweli mshitakiwa alitenda makosa ya rushwa, hivyo Mei 17, mwaka huu, amefikishwa kwenye Mahakama ya Wilaya ya Mbinga na kufunguliwa kesi ya jinai namba 41 ya mwaka 2019.Kulingana na Naibu Mkuu wa Takukuru, kesi hiyo imesomwa na Wakili wa Serikali, Chali Kadeghe mbele ya Hakimu Mfawidhi wa Mahakama ya Wilaya ya Mbinga, Aziza Mbadjo.