 Uamuzi huo umefikiwa baada ya kubainika kwamba ni vyama vichache ambavyo kwa sasa vina uwezo wa kulipa lakini kwa mujibu wa Wizara ya Kilimo, Chakula na Ushirika vingine havina uwezo.Awali baada ya Mkuu wa mkoa wa Lindi, Ludovick Mwananzila alishauri kuahirishwa kwa malipo hayo wakati alipokuwa akizungumza na wajumbe wa RCC.Alisema hayo baada ya Ofisa ushirika wa mkoa wa Lindi, Saidi Munjai kusema kwamba upo waraka kutoka Wizara ya Kilimo, Chakula na Ushirika kwenda katika halmashauri za wilaya na manispaa, unaosema kwamba kuna baadhi ya vyama vya msingi havitaweza kulipa malipo ya pili kwa sasa.Alisema endapo baadhi ya vyama vya msingi vikishindwa kulipa malipo kutasababisha mkoa huo kutotawalika ikiwa baadhi ya wakulima watakosa malipo.Wajumbe wa kikao hicho waliridhia kwa pamoja kuwa kwanza malipo hayo yasimamishwe ili kuangalia vyama vyote vya ushirika vitazamwe uwezo wa kulipa ili isitokee vurugu kama zilizotokea mwaka jana.Katika vurugu za mwaka jana baadhi ya viongozi wa wilaya ya Liwale walikuwa na wakati mgumu kwa kuharibiwa mali zao na nyumba kuchomwa moto.