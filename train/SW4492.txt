 MSANII wa muziki wa kizazi kipya, Linah Sanga amesema kwa sasa haitamani ndoa na anataka kufanya mambo mengine ya kimaisha na kwamba, sasa ni muda wa kupumzika.Linah ameyasema hayo ikiwa imepita miezi kadhaa tangu alipoweka hadharani kuwa ameachana na baba wa mtoto wake ambae pia alikuwa meneja wake kwenye kazi yake ya muziki."Natamani sana kupata mwanaume mwenye mapenzi, matunzo na mwenye kujali sana, sitamani hata kuolewa kwa sasa nataka nichill tu kwanza," amesema Linah.Mwanzoni mwa mwaka huu Linah alitangaza kuwa yupo tayari kufunga ndoa na mzazi mwenzie huyo licha ya kuwa dini zao tofauti. Hata hivyo haijawekwa wazi chanzo cha wawili hao kuachana.Kwa sasa msanii huyo yuko kwenye tamasha la Wasafi akiwa mmoja wa wasanii waliotoa burudani katika mikoa yote iliyofanyika tamasha hilo mpaka sasa.