 HALMASHAURI ya Jiji la Dodoma na Arusha zimeibuka vinara katika ukusanyaji wa mapato ya ndani kwa robo ya kwanza ya mwaka wa fedha 2018/19.Hayo yamebainishwa jana na Waziri wa Nchi, Ofisi ya Rais, Tawala za Mikoa na Serikali za Mitaa, Selemani Jafo alipokuwa akitoa ya mapato ya ndani ya halmashauri kwa robo ya kwanza ya mwaka.Alisema Halmashauri ya Jiji la Dodoma imeongoza kwa kukusanya mapato ghafi kwa kukusanya Sh bilioni 14.49 kati ya makisiso ya kukusanya Sh bilioni 68.6 ambayo ni sawa na asilimia 21.Aidha, Arusha inaongoza kwa kukusanya vizuri kiasilimia na imefanikiwa kukusanya Sh bilioni 4.1 kwa asilimia 26 ya malengo waliyojiwekea ya kukusanya Sh bilioni 15.6.  Ieleweke wazi kuwa Jiji la Arusha ndio lililofanya vizuri kimakusanyo kwa mujibu wa asilimia lakini Jiji la Dodoma ndio lililokusanya fedha nyingi zaidi kuliko halmashauri zote Tanzania,  alisema.Alisema kwa mwaka wa fedha 2018/19, halmashauri zilipangiwa kukusanya Sh bilioni 735.6 kutoka kwenye vyanzo vyake vya ndani na hadi kufikia Septemba 30, mwaka huu, halmashauri zilikusanya jumla ya Sh bilioni 143.6 sawa na asilimia 20 ya makisio ya mwaka.Jafo alisema mwaka wa fedha 2017/18, halmashuri zilipangiwa kukusanya Sh bilioni 687.3 na hadi Septemba 30, mwaka 2017, ziliweza kukusanya Sh bilioni 126.8 sawa asilimia 18 ya makisio ya mwaka. Kutokana na takwimu hizo, inaonyesha Halmashuri zimeongeza wingi wa mapato kwa Sh bilioni 16.7 na ufanisi wa ukusanyaji wa mapato ya ndani umeongezeka kwa asilimia mbili,  alisema Jafo.Aliongeza  uchambuzi wa mapato ya ndani ya robo mwaka ya mwaka wa fedha 2018/2019, unaonesha kuwa halmashauri 76 zimefanya vizuri kwa kukusanya zaidi ya asilimia 20 ya makisio yake ya mwaka. Kati ya halmashauri hizo Majiji ni manne, zikiongozwa na Arusha, manispaa saba zikiongozwa na ya Musoma, miji 12 ikiongozwa na mji wa Mbinga na Wilaya 53 zikiongozwa na wilaya ya Kisarawe. Halmashauri 23 zimefanya vibaya kwani zimekusanya chini ya asilimia 10 ya makisio yake ya mwaka na ni halmashauri za miji tatu na halmashauri za wilaya 20 ambapo halmashauri ya mwisho kabisa ni halmashauri ya Wilaya ya Masasi ambayo imekusanya sawa na asilimia mbili ya makisio ya mwaka.Akisoma mchanganuo wa ukasanyaji mapato kwa vigezo, Jafo alisema halmashauri 10 zimefanya vizuri zaidi kwa kukusanya mapato kiasilimia ikiongozwa na Kisarawe iliyokusanya Sh bilioni 1.2 sawa na aslimia 55.Nyingine ni Kilwa DC iliyokusanya Sh bilioni 1.45 (asilimia 43), Tarime DC Sh bilioni 1.8(asilimia 39), Meatu Sh bilioni 1.2(asilimia 36), Kiteto Sh milioni 760.49 na Mbinga Sh milioni 511.71 (asilimia 35).Alizitaja halmashauri nyingine kuwa ni Babati DC Sh milioni 952.57 (asilimia 33), Mpwapwa Sh milioni 574.4 (asilimia 33), Kongwa Sh milioni 826.79 (asilimia 33) na Hai Sh milioni 413.65 (asilimia 33).Jafo alitaja halmashauri tatu zilizokusanya mapato mengi (ghafi) bila kujali asilimia ya ukusanyaji kuwa ni Dodoma MC iliyokusanya Sh bilioni 14.49 ambayo ni sawa na asilimia 21, Ilala iliyokusanya Sh bilioni 11.2 sawa na asilimia 20 na Kinondoni iliyokusanya Sh bilioni saba sawa na asilimia 21.Alisema halmashauri 24 zimekusanya mapato ya zaidi ya Sh bilioni moja ni Dodoma MC (Sh bilioni 14.49), Ilala MC (Sh bilioni 11.21), Kinondoni MC (Sh bilioni 7), Temeke MC ( Sh bilioni 6.56), Arusha CC (Sh bilioni 4.1), DSM CC(Sh bilioni 3.96), Mwanza CC (Sh bilioni 3.9), Ubungo MC (Sh bilioni 3.47) na Tanga CC(Sh bilioni 2.72).Nyingine ni Tarime DC(Sh bilioni 1.86), Mbeya CC (Sh bilioni 1.69), Ilemela MC (Sh bilioni 1.55), Kahama TC (Sh bilino 1.53), Geita TC (Sh bilioni 1.45), Kilwa DC (Sh bilioni 1.45), Chalinze DC( Sh bilioni 1.36), Kishapu DC(Sh bilioni 1.3), Mkuranga DC (Sh bilioni 1.2), Morogoro MC(Sh bilioni 1.2), Kigamboni MC(Sh bilioni 1.2), Meatu (Sh bilioni 1.2), Kisarawe (Sh bilioni bilioni 1.2), Moshi MC(Sh bilioni 1.18) na Tunduma TC(Sh bilioni 1.07).Jafo alizitaja halmashauri 23 zilizofanya vibaya ikianza na ya mwisho ni Masasi Dc yenye asilimia mbili (Sh milioni 59.3), Nanyamba TC iliyokusanya Sh milioni 63,75 na Nanyumbu Dc Sh milioni 95.36(sawa na asilimia tatu), Newala DC sh milioni 68.19 na Tandaimba Dc Sh milioni 211.6(sawa na asilimia 4).Alizitaja zilizofikia makusanyo kwa asilimia tano ni Songea DC(Sh milioni 83.9), Madaba DC( Sh milioni Sh milioni 38.1), Rory (Sh milioni 99.9), Morogoro Dc (Sh milioni 127.33), Namtumbo DC(Sh milioni 153) huku zilizokusanya asilimia sita ni Tunduru Dc (Sh milioni 184.6) na Msalala Dc (Sh milioni 312.24).Jafo alizitaja zilizokusanya kwa asilimia saba ya makisio yao ni Mlele DC(Sh milioni 59), Nyasa Dc (Sh milioni 93.98) na zile zilizokusanya asilimia nane ya makisio ni Nsimbo Dc (Sh milioni 87), Newala TC (Sh milioni 212), Bumbuli DC (Sh milioni 84.32), Kigoma Dc (sh milioni 56.3) na Mafia Dc (Sh milioni 129.5).Alitaja zilizokusanya kwa asilimia tisa ya makisio ya makusanyo yao kuwa ni Masasi TC(Sh milioni 275.25), Nyang hwale Dc(Sh milioni124), Uvinza DC (milioni 152.86) na Momba Dc( Sh milioni 120).Kwa mikoa, Jafo alisema iliyofanywa vizuri na ikiongozwa na Mkoa wa Simiyu iliyofikisha asilimia 29 na mingine ni Manyara (asilimia 28), Lindi (asilimia 28), Mara (asilimia 24), Pwani (asilimia 23), Arusha (asilimia 23), Njombe (asilimia 22), Dodoma (asilimia 22), Mwanza (asilimia 21) na Geita (asilimia 21).Iliyofanya vibaya ni Mtwara iliyokusanya asilimia sita, Ruvuma asilimia 11 na Kigoma kwa asilimia 13. Jafo alitumia fursa hiyo kumbusha viongozi wanaohusika kuwa ukusanyaji wa mapato wakiwamo wakurugenzi watendaji kuwa suala la mapato ndio kigezo cha kupimwa utendaji kazi wao.