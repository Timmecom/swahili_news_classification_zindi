 TIMU ya soka ya taifa, Taifa Stars, imeanza mazoezi jana kujiandaa na mchezo wa kufuzu Kombe la Mataifa Afrika kwa wachezaji wa ndani, Chan, dhidi ya Sudan utakaochezwa mwishoni mwa wiki hii kwenye Uwanja wa Taifa, Dar es Salaam.Timu itakayopata matokeo mazuri baada ya mechi ya nyumbani na ugenini itafuzu hatua ya makundi. Akizungumza na gazeti hili jana, Ofisa Habari wa Shirikisho la Soka Tanzania (TFF), Clifford Ndimbo, alisema baadhi ya wachezaji wameshawasili kwa maandalizi hayo.  Baadhi ya wachezaji wamewasili na wengine wanaendelea kuja, leo (jana) wameanza mazoezi, Boko ataendelea kujifua kujiandaa na mchezo dhidi ya Sudan,  alisema. Kikosi cha Stars: Metacha Mnata, Juma Kaseja na Saidi Kipao. Wengine ni Haruna Shamte, Boniface Maganga, Gadiel Michael, Mohamed Hussein, Kelvin Yondani, Erasto Nyoni, Idd Moby, Bakari Nondo, Jonas Mkude, Baraka Majogoro, Mohamed Issa na Idd Suleiman. Mudathir Yahya, Salum Abubakari, Frank Domayo, Mzamiru Yassin, Shaban Idd, Ayoub Lyanga, Abdulaziz Makame, Hassan Dilunga, Miraji Athumani na Feisal Salum.