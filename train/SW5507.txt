 TIMU ya Taifa ya soka ya wanawake chini ya umri wa miaka 20, Tanzanite imetinga nusu fainali ya michuano ya Cosafa baada ya kutembeza kichapo cha mabao 8-0 dhidi ya eSwatini katika mchezo uliofanyika jana Afrika Kusini.Ushindi huo umeifanya Tanzanite kufikisha pointi sita baada ya kushinda mchezo wa kwanza mabao 2-0 dhidi ya Botswana mwishoni mwa wiki iliyopita.Katika mchezo huo uliofanyika jana Uwanja wa Gelvandale mabao ya Tanzanite yalifungwa na Aisha Masaka (3) dakika ya 39, 51, 58, Enekia Kasonga (2) dakika ya 24,74, Irene Kisisa dakika ya 44, Shamimu Salum dakika ya 75 na Ester Gindulya dakika ya 87.Tanzanite ilionyesha mchezo mzuri na kuendelea kutoa matumaini ya kufanya vizuri zaidi katika hatua inayofuata ambapo pia imeweka rekodi ya kushinda mabao mengi katika michuano hiyo mpaka sasa.Timu hiyo sasa inaongoza kundi leke kwa pointi sita sawa na Zambia iliyo nafasi ya pili, Botswana na eSwatini zikiwa hazina pointi.