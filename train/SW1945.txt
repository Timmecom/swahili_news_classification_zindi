 Rais John Magufuli amesema, ili kujikomboa Afrika lazima ibadili mwelekeo kwa kuzalisha malighafi, kuziongezea thamani, na kuzitumia badala ya kuendelea kununua bidhaa kutoka nje.Amesema Afrika inapoteza fedha nyingi za kigeni kwa kuagiza bidhaa kutoka nje badala ya kuwekeza kwenye miradi ya maendeleo inayoweza kumaliza umasikini.Rais Magufuli amesema, mapinduzi ya viwanda ni lazima ili Afrika ijikomboe kiuchumi.Amezipongeza nchi wanachama wa Jumuiya ya Maendeleo ya Uchumi Kusini kwa afrika (SADC) kwa kuanza kuchukua hatua kukuza sekta ya viwanda. Mapinduzi ya viwanda ni njia ya lazima kuipitia kuelekea ukombozi wa kweli kiuchumi...ukosefu wa viwanda unaifanya Afrika iendelee kuwa na uchumi tegemezi na hivyo kubakia ndani ya mduara wa umasikini. Hii ndiyo gharama ya kutokuwa na viwanda. amesema.Amesema jijini Dar es Salaam kuwa, kwa mujibu wa Benki ya Maendeleo Afrika kwa sasa mchango wa bidhaa za viwandani za Afrika kwenye uchumi wa dunia ni chini ya asilimi 3.Kwa mujibu wa Rais, ingawa kuna msukumo wa kukuza sekta ya viwanda, kiwango cha ukuaji wa sekta hiyo bado ni kidogo sana."Kwa sababu ya kutokuwa na viwanda, nchi za Afrika zimebaki kuwa masikini.Tumeendelea kuwa wazalishaji wa malighafi kwa ajili ya mataifa yenye viwanda, na huo ndio ukweli. Na kwa kuwa malighafi hizi hazijaongezewa thamani tunaziuza kwa bei ndogo sana" amesema.Ameyasema hayo wakati anafungua Maonesho ya Nne ya Wiki ya Viwanda ya Jumuiya ya Maendeleo ya Nchi za Kusini mwa Afrika (SADC). Wiki ya Viwanda ya SADC ni fursa ya kubadilishana uzoefu miongoni mwa wadau kuhusu utekelezaji wa mikakati ya miaka 49 ya uendelezaji wa viwanda katika jumuiya yetu kuanzia mwaka 2015 hadi 2063  amesema.