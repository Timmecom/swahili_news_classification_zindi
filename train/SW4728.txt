 KIKOSI cha Simba kinatarajiwa kurejea leo kutoka Afrika Kusini tayari kwa tamasha la Simba day, michuano ya kimataifa na Ligi Kuu Bara. Simba ilikuwa Afrika Kusini kwa kambi ya maandalizi ya takriban wiki mbili. Tamasha la Simba day linatarajiwa kufanyika Agosti 6 kwenye Uwanja wa Taifa Dar es Salaam ambapo mbali na shughuli za kijamii kwa klabu hiyo, itachezwa mechi ya kimataifa ya kirafiki dhidi ya Power Dynamo ya Zambia. Simba imekuwa na utaratibu wa kufanya tamasha hilo kila mwaka ambapo huwa maalumu kutambulisha jezi na wachezaji wake wapya kwa mashabiki wao. Akizungumzia juzi, Mtendaji Mkuu wa Klabu hiyo, Crescentius Magori alisema kila kitu kipo sawa kwa ajili ya tamasha hilo ambalo pia linaadhimisha miaka 10 tangu kuanzishwa kwake. Siku hiyo (leo) walioko Afrika Kusini watarejea hapa nchini kwa mfumo mpya wa makundi, na waomba wa mashabiki kujitokeza kwa wingi waliopo Dare es Salaam kuwalaki wachezaji wetu kikosi cha mabingwa wakihistoria kombe la Kagame,na waliofika hatua ya robo fainali Ligi ya Mabingwa Caf msimu uliopita,  alisema Magori. Magori alisema wachezaji watakapowasili, leo watakwenda kutembelea wagonjwa katika hospitali ya Ocean Road.  Ni utaratibu wetu kila mwaka kwenye tamasha hili huwa tuna wiki nzima ya kurudisha shukrani kwa jamii ikiwa ni pamoja na kutembelea wagonjwa na watu wasiojiweza. 