 KIONGOZI wa Kanisa Katoliki Dunia, Papa Fransisko amelipandisha hadhi Jimbo Katoliki la Mbeya kuwa Jimbo Kuu huku akimteua Askofu Gervas Nyaisonga kuwa Askofu Mkuu wake wa kwanza.Kwa mujibu wa Katibu Mkuu wa Baraza la Maaskofu Katoliki Tanzania (TEC), Padri Charles Kitima, taarifa hiyo imetolewa na Balozi wa Vatican nchini Tanzania, Askofu Mkuu Marek Solczynskinew.Katika taarifa yake kwa vyombo vya habari iliyotolewa jana, Padri Kitima alisema:  Baba Mtakatifu Fransisko amelipandisha hadhi Jimbo Katoliki la Mbeya na kuwa Jimbo Kuu Katoliki la Mbeya likiwa na majimbo ya Iringa na Sumbawanga chini yake.  Aliongeza:    Mpaka wakati wa uteuzi wake, Mhashamu Askofu Gervas John Mwasikwabhila Nyaisonga alikuwa Askofu wa Jimbo la Mpanda. Kutokana na hatua hiyo, Kanisa Katoliki nchini sasa linakuwa na majimbo makuu saba ambayo ni Dar es Salaam linaloongozwa na Mwadhama Polycarp Kardinali Pengo na mwandamizi wake, Askofu Mkuu Jude Ruwa ichi; Arusha linaloongozwa na Askofu Mkuu Isaac Amani na Jimbo Kuu Songea linaloongozwa na Askofu Mkuu Damian Dallu.Mengine ni Jimbo Kuu Katoliki la Mwanza ambalo kwa sasa linaongozwa na Msimamizi wa Kitume ambaye ni Askofu wa Jimbo Katoliki la Bunda, Askofu Renatus Nkwande baada ya Ruwa ichi, kuteuliwa kuwa Askofu Mwandamizi wa Jimbo Kuu la Dar es Salaam. Majimbo mengine na maaskofu wakuu wake kwenye mabano ni Jimbo Kuu la Tabora (Askofu Paul Ruzoka) na Jimbo Kuu Katoliki la Dodoma linaloongozwa na Askofu Beatus Kinyaiya.