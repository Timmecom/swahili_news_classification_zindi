 Alitoa mwito huo juzi wakati akifungua semina ya siku tatu, iliyoandaliwa na BoT na NBAA na kushirikisha wahasibu kutoka taasisi za kifedha nchini, ili kujadili masuala mbalimbali ya kifedha, ikiwemo ya kuweka utaratibu mpya wa utoaji huduma za kifedha unaofanana na kimataifa.Alisema kuna umuhimu mkubwa wa kuboresha huduma hizo, kwani sekta hiyo ina mambo mengi na yanabadilika kila mara. Lakini kubwa ninaloomba katika masuala yote mtakayojadili hili la kupeleka huduma za kifedha zilizo rasmi kwa watanzania wengi ni la msingi na la kulifanyia kazi,  alisema.Mkurugenzi wa NBAA, Pius Maneno alisema semina hiyo inawashiriki zaidi ya 300 na wanatarajia kujadili mada zaidi ya 11, ikiwemo ya utawala bora na kuboresha taasisi za kifedha.Alisema katika semina hiyo, watazungumzia viwango vya kiuhasibu, masoko mapya ya mitaji na taasisi za fedha, lakini zaidi watajikita kuangalia jinsi ya kuboresha na kuendesha taasisi za kifedha ili kutoa taarifa zilizo sahihi kwa wadau wao.Kwa upande wake, Kaimu Mkurugenzi wa BoT Tawi la Arusha, Juma Kimwaga, alisema semina hizo zinaongeza uelewa mkubwa wa utoaji wa taarifa za fedha kwa kiwango cha kimataifa.