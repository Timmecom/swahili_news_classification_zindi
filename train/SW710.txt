 KOCHA Msaidizi wa Yanga Charles Mkwasa amekubali kiwango cha wachezaji Benard Morrison na David Molinga walichoonesha kwenye mchezo uliopita wa Ligi Kuu Tanzania Bara wakishinda 3-1 dhidi ya Singida United uliofanyika Uwanja wa Liti Singida.Akizungumza jana na gazeti hili alisema wachezaji hao kama wataongezewa baadhi ya vitu kadhaa vya kiufundi, wanaweza kuwa msaada mkubwa kwenye kikosi hicho ambacho kinaendelea kujengwa baada ya kufanya maingizo mapya ya wachezaji wageni. Katika mchezo uliopita dhidi ya Singida, Morrison licha ya ugeni wake alionesha kiwango bora ingawa kuna wakati alikuwa analalamika kuhusu mazingira mabovu ya uwanja tulioutumia, pamoja na Molinga alijitahidi kwa kiasi chake lakini bado naona kuna vitu kadhaa tunapaswa kuwapa ili kuendeleza makali yao,  alisema Mkwasa.Mkwasa amemuelezea Morrison ni miongoni mwa wachezaji waliokuwa wamekosekana ndani ya kikosi hicho kwa muda mrefu, lakini kwa huduma aliyoitoa juzi kwa wepesi wake alifanikiwa kutengeneza nafasi na kuifanya safu ya ushambuliaji kuwa na tishio kwa wapinzani kwa muda wote.Kabla ya Morrison, awali nafasi hiyo hiyo kikosi hicho kilikuwa kinamtumia Mrisho Ngasa kama winga wa kusaidia kasi ya kusukuma mashambulizi, lakini mchezaji huyo ambaye amedumu kwa kipindi kirefu, anaonekana kukosa baadhi ya vitu ili timu iwe na nguvu zaidi.Amesema mchezaji Morrison sio mchoyo akipata mpira sehemu ya kutoa pasi hama kuingiza krosi anafanya hivyo na kudai kama benchi la ufundi bado wanashughuli ndogo ya kumtengeneza kwa kumpatia mbinu zitakazo mfanya kuwa bora zaidi kwenye upande wa kupika nafasi nyingi za mabao.Mkwasa alisema kwenye mchezo huo licha ya Molinga kupambana na kuwasumbua mabeki wa timu pinzani bado anaoneksns kukosa ujanja wa kuwatoka mabeki pinzani na kwamba kwenye mechi hiyo ilikuwa kila akipata mpira akiwa kwenye nafasi akisukumwa kidogo tu anaanguka .