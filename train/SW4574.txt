 KOCHA Mkuu wa Yanga, Mwinyi Zahera, amesema anatarajia kumtumia Mohammed Issa  Mo Banka  katika mchezo wa Ligi Kuu Bara dhidi ya Simba unaotarajiwa kuchezwa Jumamosi katika Uwanja wa Taifa, Dar es Salaam.Akizungumza jana, Zahera alisema Mo Banka anajua kuchezea mpira kiufundi kama baadhi ya wachezaji wa Simba na Azam FC hivyo atamtumia kiungo huyo kama silaha kwenye mchezo huo. Nategemea Mo Banka atafanya kitu Yanga ikicheza na Simba na Azam FC kwani vikosi hivyo vina wachezaji ambao wanacheza mpira wa aina yake na namuona ana vitu vingi adimu katika miguu yake,  amesema Zahera.Pia Zahera amesema hana wasiwasi na mchezo dhidi ya Simba kwani anaamini ataifunga ili aendelee kukaa kileleni mwa Ligi Kuu. Simba ina kikosi kizuri lakini naamini hata sisi tuna kikosi kizuri ndio maana katika mchezo wa awali tulitoka suluhu hivyo mchezo ujao lazima tutawafunga. Mo Banka alijumuishwa kwa mara ya kwanza katika kikosi cha Yanga dhidi ya JKT Tanzania iliyochezwa Uwanja wa Mkwakwani Tanga baada ya kufungiwa miezi 14 na Kamati ya kuzuia na kupambana na dawa zisizoruhusiwa michezoni ya Kanda ya Tano Afrika (RADO), kwa kosa la kutumia dawa za kuongeza nguvu aina ya bangi.Yanga inaongoza ligi ikiwa na pointi 53 baada ya kucheza michezo 23 na Simba inashika nafasi ya nne ikiwa na pointi 36