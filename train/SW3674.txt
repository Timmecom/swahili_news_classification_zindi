 SIMBA rasmi imemrejesha kundini Ibrahim Ajibu akitokea Yanga na usajili huo unaonekana kumkuna beki wa zamani wa timu hiyo, Jamhuri Kihwelo.Ajibu amesaini mkataba wa miaka miwili wa kucheza kwenye kikosi cha mabingwa hao wa Tanzania msimu ujao. Usajili huo unaonekana kumkosha Kihwelo aliyesema kuwa hakuna mchezaji wa kumuweka benchi Ajibu kwenye kikosi cha Simba. Nikwambie tu hapa nchini hakuna wachezaji wenye vipaji kuwazidi Haruna Moshi  Boban  na Ibrahim Ajibu. Hata Samatta hana kipaji kikubwa kama Ajibu sema anajitambua tu, alisema Kihwelo maarufu kama Julio.Julio ambaye pia amewahi kuwa kocha msaidizi wa Simba, alisema anafahamu vizuri Ajibu na kwamba akiondoa tabia yake ya uvivu wa mazoezi basi atafika mbali. Wakati mimi na Kibadeni tukifundisha Simba, Ajibu alikuwa Simba B, nilipoenda Mwadui nilimchukua Ajibu na akatufungia mabao 26 tukapanda Ligi Kuu,  alisema Kihwelo.Aidha, Kihwelo alitilia shaka nyota wapya wa timu hiyo kutoka Brazil na kusema kuwa haamini kama mchezaji mwenye uwezo mkubwa tangu taifa hilo kubwa katika soka anaweza kuja kucheza Tanzania.Ajibu anarejea Simba baada ya kuondoka klabu hiyo na kujiunga na wapinzani wao wakubwa Yanga misimu miwili iliyopita.Anarejea Simba akiwa kwenye kiwango bora baada kuhusika kwenye mabao 22 ya Yanga akiwa amefunga mabao sita na kutengeneza 15.