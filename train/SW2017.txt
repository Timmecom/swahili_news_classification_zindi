 TAASISI ya kuzuia na kupambana na Rushwa (Takukuru) mkoani Geita katika kipindi Oktoba hadi Desemba, mwaka jana, imeokoa zaidi ya Sh milioni 16 za taasisi mbalimbali ikiwamo Mamlaka ya Mapato Tanzania (TRA)ambazo zingehujumiwa.Taasisi hiyo imepokea malalamiko ya rushwa 48 kutoka kwa wananchi ambapo malalamiko 10 kati yake yamefunguliwa majalada ya uchunguzi na mengine uchunguzi umekamilika na nane yamepelekwa makao makuu kwa ajili ya hatua zingine.Aidha, Takukuru Mkoa wa Geita imeanza uchunguzi kwa kasi kupitia timu maalumu iliyoundwa inawaoshirikisha watalaamu kutoka sekta tofauti wakiwemo maafisa wa Takukuru kuhusu matumizi ya fedha za miradi ya maendeleo zilizotokana na fedha za huduma za kijamii CSR kutoa mgodi wa dhahabu wa Geita (GGM) ambapo baadhi ya watumishi wa mgodi wameanza kuhojiwa.Mkuu waTakukuru Mkoa wa Geita Thobias Ndaro alisema hayo juzi wakati akitoa taarifa ya utendaji kazi wa taasisi hiyo katika kipindi cha miezi mitatu kutoka Oktoba hadi Desemba, mwaka jana, ofisini kwake alipokuwa akizungumza na wanahabari.Ndaro amesema, Sh milioni15 kati ya Sh milioni 16. 6 zilizookolewa zilitokana na kukamatwa kwa mfanyabiashara wa kuuza simu na vifaa vya simu katika mamlaka ya mji mdogo wa Katoro aliyekamatwa kwa kukwepa kulipa kodi wakidaiwa kushirikiana na baadhi ya watumishi wa TRA.Mfanyabiashara huyo alikamatwa wakati wa ujio wa ziara ya Waziri Mkuu Kassim Majaliwa na baada ya uchuguzi wa kina ilibainika kuwa kweli na kutozwa kodi ya Sh milioni 15 na uchunguzi dhidi yake ulikuwa bado unaendelea kwa kuangalia rekodi zake za nyuma.Kiasi kingine cha fedha kilichookolewa kilitoka Idara ya Elimu Sh 200,000 na Idara ya polisi kutoka wilaya ya Bukombe Sh milioni 1.1 na Sh 313,000 ziliokolewa kutoka wilayani Chato katika Idara za Elimu, Madini na Ardhi.Mbali na kuokoa fedha hizo Takukuru mkoa wa Geita imeanza kutekeleza kwa kasi uchunguzi wa matumizi ya fedha za miradi ya maendeleo ya kijamii kutoka mgodi wa Geita kupitia CSR ambapo tayari watu kadhaa wakiwemo watumishi wa GGM wamehojiwa.