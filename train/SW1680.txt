 Besson anayeiwakilisha Kampuni ya GDF Suez ya Ufaransa, alitembelea wizara kufahamu fursa za uwekezaji zilizo katika sekta ya nishati na madini. Kampuni unayoiwakilisha ni kubwa, yenye teknolojia ya kisasa na inafanya uwekezaji mkubwa duniani hivyo kama mna nia ya kuwekeza katika uendelezaji wa vitalu vya gesi mnaweza kuingia katika ushindani wa kumiliki vitalu hivyo kwani muda bado unaruhusu,  alisema Profesa Muhongo.Waziri Muhongo alisema Shirika la Maendeleo ya Petroli nchini (TPDC), linamiliki vitalu viwili vya gesi karibu na mpaka wa Msumbiji, lakini linahitaji mbia mwenye nia ya dhati atakayeshirikiana naye katika hatua zote za uendelezaji wa vitalu.Kuhusu usimamizi wa bomba la gesi asilia, Profesa Muhongo alimweleza Besson kuwa TPDC pia itahitaji kupata uzoefu na pengine mbia aliyebobea katika usimamizi wa bomba hilo atakayeshirikiana na TPDC katika usimamizi. Profesa Muhongo alisema Serikali itasambaza gesi katika makazi ya watu kupunguza uharibifu wa mazingira.Alitoa mfano kuwa jiji la Dar es Salaam pekee linatumia si chini ya magunia 50 ya mkaa kwa siku hivyo gesi itapunguza uharibifu wa mazingira.Alisema huo ni mpango endelevu kwani tayari kuna bomba la kilometa 6.3 kutoka Ubungo hadi Mikocheni linalotoa gesi majumbani na bei yake haizidi shilingi 12,500 kwa mwezi.Alisema kuwa TPDC itahitaji mbia katika utekelezaji wa mpango huo wa usambazaji gesi majumbani na katika sehemu ambazo bomba la gesi haliwezi kupita kutahitajika mitungi ya gesi ili wananchi wote wafaidi gesi hiyo.