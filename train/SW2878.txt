 Akizungumza na waandishi wa habari mara baada ya kukabidhi pikipiki kwa washindi Meneja Uhusiano wa StarTimes Tanzania, Muddy Kimwery amebainisha kuwa bahati nasibu hiyo imekuwa na mafanikio makubwa kwani wateja wengi walifurahi na kujiunga nayo ambapo walibahatika na kushinda. Tunasikitika kuwatangazia kuwa leo ndio tunatoa zawadi za mwisho kwa washindi wetu wa pikipiki. Lakini hii haimaanishi kuwa hakutokuwepo na shughuli nyingine kuwazawadia wateja wetu.Kuna promosheni kabambe zinakuja ambazo zina manufaa makubwa na zenye kuvutia,  alisema Kimwery. Naye mshindi wa pikipiki droo ya tano, Masoud Suleiman Seif (35), mfanyakazi katika Serikali ya Mapinduzi ya Zanzibar, ameelezea kuwa amefurahi sana kwa zawadi hiyo kwani hakuitegemea.Mshindi wa droo ya sita, Cletus Kinyasi (56), ambaye ni Ofisa wa Jeshi la Polisi jijini Dar es Salaam ametoa shukrani za dhati kwa kampuni ya StarTimes kwa zawadi hiyo kwani amekuwa ni mteja na kufurahia huduma zao kwa muda mrefu.