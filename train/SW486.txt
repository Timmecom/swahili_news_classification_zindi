 SHIRIKISHO la Riadha Tanzania (RT) limesema kuwa halina matumaini kabisa ya wanariadha wazalendo kutamba katika mbio za mwaka huu za Kilimanjaro Marathon zitakazofanyika Machi 3, baada ya kutokuwepo kwa wakimbiaji wa majeshi nchini.Katibu Mkuu wa RT, Wilhlem Gidabuday amesema kukosekana kwa wanariadha wa Majeshi kutaifanya Tanzania kuendelea kufanya vibaya na kuwaacha Wakenya kuendelea kutamba katika mbio hizo zinazoongoza kwa ukubwa nchini. Alisema kuwa wanariadha wengi nyota wa Tanzania wanatoka katika Majeshi na watakuwa wakishiriki katika mashindano ya Mkuu wa Majeshi yaliyoanza jana jijini Dar es Salaam na Machi 3 watashiriki mbio za nusu marathon, siku ambayo ndiyo Kilimanjaro Marathon inafanyika mjini Moshi.Alisema tayari RT iliandaa kiasi cha Sh Milioni 4 kwa ajili ya motisha kwa wanariadha watakaoshiriki Kilimanjaro Marathon na kuwaongezea zawadi ili mwaka huu wafanye vizuri, lakini baada ya mbio hizo kugongana na zile za Mkuu wa Majeshi,  basi hakuna matumaini ya Tanzania kupata medali. Alisema kuwa mwaka jana Waziri wa Habari, Utamaduni, Sanaa na Michezo, Dk Harrison Mwakyembe alikuwa mgeni rasmi katika Kilimanjaro Marathon na kukabidhi zawadi karibi zote kwa wageni (Wakenya) na kuwataka RT kuhakikisha mwaka huu Watanzania wanafanya vizuri katika mbio hizo.Gidabuday alisema tayari walishajipanga na kuandaa kiasi hicho cha fedha kwa ajili ya maandalizi na motisha kwa wanariadha wa Tanzania ili mwaka huu wafanye vizuri, lakini imeshindikana baada ya wanariadha wa majeshi kuwa na jukumu kubwa kutoka kwa mwajiri wao.Aliwataja baadhi ya wanariadha wa majeshi, ambao hawatashiriki Kilimanjaro Marathon mwaka huu ni pamoja na Emmanuel Giniki, Joseph Panga, Magdalena Shauri, Angelina Tsrere, Cecilia Ginoka na bingwa wa mwaka huu wa mashindano ya mbio za wazi za nyika za taifa, Michael Kishimba (Msukuma).Wengine ni Stephen Huche na Ezekiel Jaffer ambao wote wamefuzu kwa mashindano ya dunia ya riadha yatakayofanyika Doha, Qatar baadae mwaka huu, Fabiano Sulle, Basil John, Joseph Joshua, Amina Mgao na wengine ambao wote wanatoka katika majeshi.Alisema mashindano ya hayo ya Majeshi ni muhimu sana na wanatarajia baada ya kumalizika, wanariadha hao wataripoti katika kambi ya timu ya taifa ya mbio za nyika iliyopo mjini Arusha chini ya Kocha Mkuu Meta Petro.Kati ya wanariadha 28 wanaounda timu hiyo ya taifa ya nyika kwa ajili ya kushiriki mashindano ya dunia yatakayofanyika Machi 30 Denmark,