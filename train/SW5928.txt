 Mwijage alibainisha mpango huo bungeni wakati akifanya majumuisho ya Makadirio ya Mapato na Matumizi ya wizara yake kwa mwaka wa fedha 2016/2017. Alisema katika utoaji huo wa elimu ya biashara, maofisa hao watashirikiana na Shirika la Viwanda Vidogo (Sido). Maofisa biashara wa wilaya kazi yenu isiwe kukusanya leseni tu , muwafundishe wananchi namna ya kufanya biashara na hiyo mtashirikiana na Sido unawakatisha leseni kwani uliwapa elimu ya biashara?  Alisema.Alisema serikali imejipanga kuanzishwa viwanda vingi vidogo na vya kati na kufafanua  nitavijenga viwanda kila mahali vidogo na vya kati na nyinyi wabunge msiogope, mbona Lema (Godbless, Mbunge wa Arusha) kwa ushauri wangu ameweka oda ya toothpicks (vijiti vya meno), tomato sauce  .Alitamba kuwa tangu amekuwa Waziri wa Viwanda, anafanya kazi sana na kwenye wizara hiyo kuna mabadiliko makubwa, ambapo sasa hali si kama zamani ya kufanya kazi kwa mazoea.Akizungumzia hatua ya Kiwanda cha Saruji cha Dangote kilichopo Mtwara ya kuuza saruji Sh 13,500 kwa mikoa ya Kusini, lakini Dar es Salaam na mingine ikiuzwa Sh 12,500, alisema anafanya hivyo kushambulia soko la Dar es Salaam. Nadhani Dangote anazuia saruji ya Simba na Twiga kwa Dar es Salaam, anashambulia soko la Dar es Salaam, nitamuita nizungumze naye,  alisema. Naye Naibu Waziri wa Fedha na Mipango, Dk Ashatu Kijaji alisema serikali itaondoa tozo zote zisizo na tija na orodha ya tozo hizo, zitaletwa bungeni ili kuungwa mkono na wabunge.