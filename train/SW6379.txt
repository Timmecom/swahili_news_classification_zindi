 Kwa mujibu wa Gallus Runyeta, Ofisa Miradi wa Kampuni ya Selcom inayosimamia mfumo huo wa tiketi za kielektroniki kwenye uwanja huo, mapato yaliyotokana katika mchezio huo uliomalizika kwa Simba kushinda 1-0, yameongezeka kulinganisha na michezo iliyopita ya klabu hizo pinzani.Amesema ongezeko hilo la mapato limetokana na sababu kadhaa, ikiwamo watazamaji wa mchezo huo kuongezeka ikilinganishwa na mara ya mwisho timu hizo zilipokutana.Kwa mujibu wa Runyeta, idadi ya watu walioingia uwanjani kutazama mechi ya wiki iliyopita ni 47,569 ambayo mapato yake ni sawa na Sh 376,138,000 ikilinganishwa na watu 10,353 walioingia mara ya mwisho timu hizo zilipopambana Uwanja wa Uhuru na kuingiza mapato ya Sh 113, 450,000.Alisema sababu nyingine za ongezeko hilo la mapato ni udhibiti wa mapato uliosimamiwa na Selcom; upatikanaji wa Selcom Card kuwa rahisi kwa watumiaji wapya na wale wa zamani ambao walipoteza kadi zao, kuimarishwa kwa ulinzi na usalama na kusimamiwa kwa ukaguzi wa tiketi kulikofanywa vizuri na SumaJKT. Upatikanaji wa Selcom Card ulirahisisha kwa kiasi kikubwa, kwani mashabiki walikuwa na uwezo wa kununua tiketi kwa njia ya simu kwa kupiga *150*50# au kwa njia ya Selcom Card App kabla ya kufika uwanjani. Jambo hili lilisababisha kutokuwapo kwa foleni kwa mawakala waliokuwa wanakatisha tiketi," aliongeza Runyeta.Aidha, sababu nyingine ni kunaswa kwa watumiaji tiketi feki waliochukuliwa hatua kali; maboresho katika utaratibu wa kuingia magetini ulioleta nidhamu ya hali ya juu, na uuzaji wa tiketi ulioboreshwa sana sambamba na kuwapo mawakala wa kutosha.Kadhalika, kwa mujibu wa Runyeta, miundombinu ya kielektroniki ilikuwa katika hali ya ubora mkubwa kuanzia kwenye mtandao hadi kwenye milango ya umeme ya kuingilia uwanjani.