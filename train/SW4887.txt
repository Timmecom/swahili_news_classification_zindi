 Mwenyekiti wa Halmashauri ya Urambo mkoani Tabora, Adam Malunkwi amesema, Urambo inahitaji mwekezaji ajenge kiwanda cha asali il wafugaji nyuki wapate soko la bidhaa hiyo.Amesema kuna vyama 18 warina asali, vimeandikishwa na vimesajiliwa hivyo warina asali wakiunganishwa na akipatikana mwekezaji wa kununua asali utakuwa ukombozi mkubwa kwa wananchi. Sisi hapa Urambo tuna jengo kabisa ambalo tulishajenga kwa ajili ya warina asali, wafugaji wa asali, kama tukipata mtu wa uhakika tukampa hilo jengo akaliboresha zaidi halafu akawa anakusanya asali yetu, warina asali wetu wakawa wanajua wanapeleka wapi, wakaiweka pale, wakaisindika, wakaiuza katika hali nzuri inaweza ikatusaidia sana  amesema.Kwa mujibu wa Malunkwi, Urambo pia inahitaji mwekezaji katika sekta ya utalii.Amesema, kwenye eneo la Iyumbu kuna eneo la usimamizi wa wanyamapori (WMA) lenye wanyama wengi wakiwemo tembo, simba na wanyama wengine wanaopatikana kwenye maeneo ya hifadhi. Kwa mujibu wa Malunkwi, eneo hilo lipo kilomita 100 kutoka mjini Urambo hivyo watu waende kutalii. Eneo hilo lina mchango mkubwa sana. Kwa sababu vile vijiji vinavyopakana kwenye ile sera ya kuhifadhi wanyamapori vile vijiji wanavyopakana wanapata mgao ambao unatumika katika shughuli za wananchi kuhudumia miradi ya wananchi  amesema. Kila baada ya miezi sita mpaka mwaka kati ya milioi 10 mpaka thelathini wanapata ambazo zinasaidia sasa ama ujenzi wa madarasa au zahanati kutegemea kipaumbele cha kijiji husika  amesema.