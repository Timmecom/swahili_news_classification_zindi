Miamba ya soka Uhispania klabu ya Barcelona imemsajili msahmbuliaji wa Ufaransa Antoine Griezmann kutoka klabu pinzani ya Atletico Madrid kwa kitita cha euro milioni 120. , Mshambuliaji huyo mwenye miaka 28 alikuwa sehemu ya kikosi cha timu ya taifa ya Ufaransa kilichonyakua kombe la dunia mwaka jana. , "Griezmann ameingia mkataba wa miaka mitano na Barcelona ambao umeweka sharti la euro milioni 800 kwa klabu yeyote itakayotaka kumngoa Nou Camp. ", Mshambuliaji huyo machachari alijiunga na Atletico akitokea Real Sociedad mwaka 2014 na ameifungia Atletico magoli 133 katika michezo 256., Mwaka mmoja uliopita, Juni 2018, alisaini mkataba mpya na Atletico wa miaka mitano, hata hivyo ilipofika mwezi Mei mwaka huu akatangaza kuwa ataihama klabu hiyo katika dirisha la usajili la majira haya ya joto. , Griezmann sasa anakuwa mchezaji wa sita ghali zaidi duniani kusajiliwa nyuma ya Neymar, Kylian Mbappe, Philippe Coutinho, Joao Felix na Ousmane Dembele., Ameshinda mataji kadhaa na Atletico kama Kombe la Europa, kombe la Super Cup la Uhispania, pamoja na Uefa Super Cup. , Pia amekuwa kinara wa magoli wa klabu hiyo katika misimu mitano iliyopita klabuni hapo.  , Griezmann anakuwa mchezaji wa nne mkubwa kusajiliwa na Barcelona katika dirisha hili la usajili baada ya kiungo Frenkie de Jong kutoka Ajax, golikipa Neto kutoka Valencia na beki Emerson kutoka klabu ya Atletico-MG ya Brazil. , Atletico iliiripoti Barcelona kwa kutumia njia za kinyume cha sheria kufanya mazungumzo na Griezmann kwa mara ya kwanza mwezi Disemba 2017. , Griezmann baada ya hapo akaikataa ofa ya kuhamia Barcelona mwaka jana, lakini mwanzoni mwa mwezi huu Atletico ikatoa malalamiko tena juu ya jambo hilo., Klabu hiyo iliishutumu Atletico na Griezman kwa utovu wa adabu kwa kuafikiana juu ya uhamisho bila kufuata njia rasmi. , Griezmann ni nyota watatu kuihama Atletico msimu huu baada ya beki Lucas Hernandez kujiubga na Bayern Munich na kapteni wa muda mrefu wa klabu hiyo Diego Godin kuhamia Inter Milan baada ya kwisha kwa mkataba wake. , Klabu hiyo pia imetumia kitita cha euro 126 kumnunua Felix kutoka Benfica. , Atletico ilimaliza katika nafasi ya pili msimu ulipita nyuma ya Barcelona kwa alama tisa.  , "Griezmann, ambaye alikuwa wa tatu katika tuzo za Ballon dOr kwa mwaka 2016 na 2018, anaungana na Lionel Messi, Luis Suarez na Dembele katika safu hatari ya ushambuliaji ya Barcelona. "