 KOCHA Mkuu wa timu ya Mbao FC ya mkoani Mwanza, Amri Saidi amesema timu yake iko tayari kwaajili ya mchezo wao wa kesho dhidi ya Stand United utakaochezwa katika Uwanja wa CCM Kirumba mkoani Shinyanga. Amri alisema timu yake imeendelea na mazoezi tangu Alhamisi na wachezaji wake wote wapo katika hali nzuri kwakuwa hakuna majeruhi.Alisema anawapongeza wadau na mashabiki wa klabu yao kwa sapoti yao na amewaomba wajitokeze kwa wingi mkoani Shinyanga kushuhudia mchezo dhidi ya Stand united. Kocha huyo wa zamani wa timu ya Lipuli FC alisema atatumia mbinu ya kushambulia na kulinda zaidi katika mchezo wake dhidi ya Stand United. Mbao FC inayodhaminiwa na Kampuni ya Gf Truck & Equipment ipo katika nafasi ya tano ikiwa na alama tatu baada ya mchezo mmoja iliyocheza. Kwa upande wake, kiungo wa timu hiyo Ibrahim Njohole   Dunyu  alisema wamejipanga vyema kuhakikisha wanaifunga Stand United.