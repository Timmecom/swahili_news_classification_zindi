 KINGILIO cha chini katika mchezo wa kilele cha Siku ya Mwananchi kati ya Yanga na Kariobang Shacks ya Kenya kitakuwa sh 10,000 katika mchezo huo utakaofanyika Agosti 4 kwenye Uwanja wa Taifa jijini Dar es Salaam.Makamu mwenyekiti wa Yanga, Fredrick Mwakalebela alisema jana kuwa Agosti 4 ndio kilele cha Siku ya Mwananchi, ambayo shamrashamra zake zitaanza Julai 27 kwa shughuli mbalimbali ikiwemo mechi ya vijana itakayofanyika kwenye Uwanja wa Mwembe Yanga Tmeke.Wakati Julai 28 viongozi wa klabu hiyo watakwenda Zanzibar, ambako mbali na kutembelea kaburi la Rais wa Kwanza wa Zanzibar, Abeid Amani Karume kabla ya kufanya ziara katika baadhi ya matawi ya klabu hiyo visiwani humo. Mwakalebela akiendelea kutaja viingilio alisema watakaokaa VIP A watalipa sh 40,000 huku wale wa VIP B watalazimika kutoa sh 30,000.Alisema wapinzani hao, ambao waliifunga Yanga katika mashindano ya Kombe la SportPesa 3-2 kwenye Uwanja wa Taifa, wanatarajia kuwasili nchini Agosti 2 tayari kwa mchezo huo wa Agosti 4. Awali, Yanga walitakiwa kucheza na AS Vita ya Jamhuri ya Kidemokrasia ya Congo (DR) katika kilele cha Siku ya Mwananchi, lakini kutokana na muingiliano wa ratiba ya Shirikisho la Soka Afrika, Caf, mchezo huo ukafutwa na timu hiyo ya Kenya ndio imechukua nafasi.