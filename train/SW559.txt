 SERIKALI imeziagiza Mamlaka ya Bandari Tanzania (TPA) na Mamlaka ya Mapato (TRA) mkoani Tanga kuhakikisha mwishoni mwa Januari, mwakani iwe imefungua ofi si katika bandari nne ndogo za mwambao wa Bahari ya Hindi mkoani Tanga zilizorasimishwa kuwa bandari rasmi kuanzia juzi.Agizo hilo limetolewa na Naibu Waziri wa Ujenzi, Uchukuzi na Mawasiliano, Atashasta Nditiye wakati akizungumza na watumishi wa TPA mkoani hapa. Alisema bandari bubu kisheria hazitakiwi na hazipo badala yake watu wasio waaminifu wanazitumia kupitishia bidhaa za magendo wakilenga kukwepa kodi.Nditiye alirasimisha bandari bubu nne za Moa wilayani Mkinga, Kigombe wilayani Muheza, Kipumbwi na Mkwaja wilayani Pangani. Alisema kurasimisha bandari hizo kunafuatia historia ya bandari hizo kuwa lango la usafirishaji na uingizaji wa bidhaa muda mrefu kutoka Shelisheli, bandari ya Mkwaja, Mombasa, Kenya, bandari ya Moa na visiwa vya Unguja na Pemba katika bandari za Kigombe na Kipumbwi.  Hizi bandari bubu kisheria hazipo na hazitakiwi.Wavuvi walikuwa wanatumia kwa uvuvi lakini zimegeuka mlango wa watu kupitishia magendo ili kukwepa kulipa kodi. Leo narasimisha bandari bubu nne za Moa, Kigombe, Mkwaja na Kipumbwi kuwa bandari rasmi na nawaagiza TRA na TPA hadi ifikapo mwisho wa mwezi Januari, mwakani nikute ofisi huko wakikusanya mapato ya Serikali,  alisema.Alisema mwambao wa Bahari ya Hindi Tanga kuna bandari bubu 48 wakati Tanzania nzima kwa mujibu wa Mkurugenzi Mkuu wa TPA, Deusdedit Kakoko kuna bandari bubu 300 pamoja na za maziwa makuu. Naomba tuongeze nguvu vikosi vya ulinzi na usalama tuanze operesheni maalum kudhibiti na TRA na TPA shirikianeni kuwaelimisha wananchi kuhusu hizi bandari bubu na matumizi yake sasa  alisema.Meneja wa Bandari mkoani Tanga, Percival Salama alisema bandari hiyo ipo kwenye ukarabati mkubwa wa kuongeza kina cha bahari ili meli kubwa ziweze kushusha mizigo kwenye gati badala ya nanga na utafiti wa BICO Engineering ya Dar es Salaam unaonesha chini ya bahari hakuna mwamba ilivyodaiwa. Alisema bandari hiyo pia imeanza kupokea vifaa kuhudumia shehena ya bomba la mafuta na mazungumzo na mwekezaji na TPA kujenga gati bandari ya Kwale, Mkinga kuhudumia mizigo michafu yanaendelea.