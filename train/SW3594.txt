 The Gunners itasafiri hadi Italia kucheza mchezo wa kwanza wa hatua hiyo utakaofanyika Machi 8, huku ule wa marudiano ukipangwa kupigwa wiki moja baadaye.Milan, ambayo iko katika nafasi ya saba ya msimamo wa Serie A, iliifunga klabu ya Bulgaria ya Ludogorets Razgrad kwa jumla ya mabao 4-0 katika raundi iliyopita.The Gunners ya Arsene Wenger iliifunga klabu ya Sweden ya Ostersunds FK kwa jumla ya mabao 4-2 katika hatua ya 32 bora, licha ya kutocheza vizuri na kufungwa mchezo huo wa marudiano Alhamisi iliyopita.Wenger alisema kuwa timu yake haichezi vizuri baada ya kufungwa mabao 2-1 nyumbani mbele ya timu iliyoanzishwa mwaka 1996, ambayo miaka saba iliyopita ilikuwa ikishiriki Ligi Daraja la Nne Sweden chini ya kocha Muingereza Graham Potter.Klabu ya Urusi ya Zenit St Petersburg, ambayo iliifungisha virago mabingwa wa Scottish Celtic, itacheza dhidi ya RB Leipzig ya Ujerumani.Katika ushiriki wao mara saba Ulaya, Arsenal walitolewa katika hatua ya 16 ya Ligi ya Mabingwa wa Ulaya.Moja ni ile waliyotolewa mwaka 2012, ambapo ni mpambano wao wa hivi karibuni kabisa dhidi ya Milan. Gunners walipoteza mchezo wa kwanza huko San Siro 4-0 kabla hawajashinda 3-0 nyumbani.Ratiba kamili ya 16 bora Ligi ya Ulaya Lazio v Dynamo Kiev RB Leipzig v St Petersburg Atletico v Lokomotiv Moscow CSKA Moscow v Lyon Marseille v Bilbao Sporting Lisbon v Viktoria Plzen Borussia v Red Bull Salzburg AC Milan v Arsenal