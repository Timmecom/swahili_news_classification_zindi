 Waziri Mkuu Kassim Majaliwa amezindua channel mpya ya utalii ya shirika la utangazaji TBC, ijulikanayo kama Tanzania Safari Channel. Chaneli hiyo mpya itatoa maudhui mbalimbali yanayohusiana na vivutio vua utalii nchini.Akizungumza kwenye uzinduzi huo uliofanyika kwenye ofisi za TBC, Mikocheni jijini Dar es Salaam, Waziri Majaliwa ameeleza kuwa channel hiyo itakuwa chachu kubwa ya kutangaza vivutio vya utalii nchini na kuongeza idadi ya watalii wanaokuja kuvitembelea. Tanzania kwa mwaka inapokea watalii takriban milioni 1.3, idadi ambayo ni ndogo ukilingalisha na nchi nyingine duniani kama Misri ambayo hupokea hadi watalii milioni 10 kwa mwaka,  alisema.Waziri Majaliwa aliongeza kuwa kwa mwaka jana, 2017, utalii umetuingizia Taifa dola za Marekani bil 2.3/- sawa na tril 5.04/- za Kitanzania hivyo watalii wakiongezeka pato la taifa litakuwa zaidi.Alisema pia kuwa sekta ya utalii ikiboreshwa itatengeneza ajira zaidi ya milioni 1.5 kwa Watanzania, huku ikizingatiwa kuwa serikali ina malengo ya kuongeza watalii hadi kufikia milioni 2 ifikapo mwaka 2020.