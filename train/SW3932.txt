 Maonesho haya yatafanyika katika Hoteli ya Mount Meru ya Arusha, kuanzia kesho hadi Aprili 21, 2016.Maonesho ya AGF kwa mwaka 2016 yanalenga kuendeleza azma ya kuifanya Arusha kuwa kituo kikubwa cha madini ya vito Afrika. Pia, maonesho haya yatawakutanisha washiriki zaidi ya 100 kutoka nchi za Afrika Mashariki, Kati na Kusini na wanunuzi wa kimataifa zaidi ya 500 pamoja na wadau mahiri wa tasnia ya vito.Kutokana na hilo, Wizara ya Nishati na Madini haitatoa vibali vyovyote vya kusafirisha madini ya vito nje ya nchi kuanzia Aprili 5 hadi 28, 2016 ili kuhakikisha kuwa kunakuwepo na madini ya vito ya kutosha kwenye maonesho haya. Vibali vitatolewa kwa washiriki wa maonesho pekee kuanzia kesho hadi maonesho yatakapokwisha.Lengo ni kuhakikisha maonesho haya yanafanikiwa na kuifanya Tanzania kuwa kituo kikubwa cha biashara ya madini ya vito barani Afrika.