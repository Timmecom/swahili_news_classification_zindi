 Innocent aliyemaliza elimu ya sekondari, kidato cha nne mnamo mwaka 2011, alitamania kufanya biashara ya Kilimo lakini akakwama mtaji na kuamua kujikita kwenye kilimo cha biashara kijijini kwao Mabanda wilaya ya Misungwi mkoani Mwanza.Airtel Kupitia mradi wake wa Airtel Fursa, uliona juhudi za kijana Innocent za kutaka kujikomboa na maisha na kuepukana na vishawishi vinavyowakumba vijana wengi hapa nchini na hivyo kuamua kumkabidhi zana zilizobora zitakazomuinua katika biashara yake.Wakati wa makabidhiano ya vifaa vya hivyo, Meneja wa Airtel wa huduma kwa jamii, Hawa Bayumi, alisema:  Leo (jana) hii tunamkabidhi Innocent vifaa hivi kutokana na changamoto anazokumbana nazo katika kuendeleza biashara yake. Airtel, kupitia mradi wake wa Airtel Fursa tumeona ni muhimu kumuwezesha ili aweze kukuza biashara yake na kuongeza thamani kwenye mazao yake na kuyauza kwa bei nzuri .Hawa aliongeza kwa kusema:  Airtel Fursa ni mradi wa kijamii wenye lengo la kuhamasisha vijana, kuwapa fursa ya kujiendeleza kibiashara na kuwapa ujuzi utakoawawezesha kuimarisha biashara zao .Mradi huu unalenga kuwasaidia vijana wenye umri kati ya miaka 18-24 waweze kujikwamua kiuchumi na unalenga kuwasaidia wale vijana wanaoonyesha kujituma kiuchumi. Kwa upande wake Innocent aliwashukuru Airtel kwa kumsaidia kubadilika kwa kuwa na zana bora na kupewa elimu ya kilimo itakayomsaidia kubadili kilimo chake.Hawa amewataka vijana kuendelea kutumia fursa hiyo kupitia barua pepe airtelfursa@tz.airtel.com ambapo watatakiwa kutuma jina kamili, umri, na aina ya biashara.