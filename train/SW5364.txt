 Akiwasilisha mada aliyoiita Jukumu la Sayansi, Teknolojia na Ubunifu (STI) katika kongamano la Sayansi ambalo lilimalizika jana jijini Dar es Salaam, Profesa Wangwe alisema mageuzi kupitia kilimo na rasilimali inaweza kuwa na manufaa iwapo rasilimali hizo zitachakatwa katika viwanda ambavyo vinatumia teknolojia ya kisasa ili kuongeza thamani ya mazao.Aliongeza kuwa katika kuboresha uchumi wa nchi, kuna ulazima wa kuhamasisha matumizi ya sayansi, teknolojia na ubunifu kama ufunguo wa kuongeza uzalishaji unaotokana na bidhaa za kilimo.Alitoa mwito kwa Serikali kuzidi kuvutia wawekezaji wa nje waweze kuja nchini kuwekeza kwenye teknolojia ili waweze kusaidia Watanzania kujifunza zaidi katika eneo hilo.Katika kongamano hilo ambalo liliandaliwa na Tume ya Sayansi na Teknolojia (Costech), Profes Wangwe alisema mapinduzi ya viwanda nchini yanatakiwa yaongozwe na dhana ya sayansi, teknolojia na ubunifu ili kuhamasisha uwekezaji katika teknolojia na ubunifu.