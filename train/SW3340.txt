 HALMASHARUI ya Wilaya ya Nanyumbu Mkoani Mtwara imekabidhiwa kinyago cha masikitiko kutokana na kufanya vibaya kwa kuwa wa mwisho kimkoa katika matokeo ya darasa la saba kwa mwaka 2018. Kinyago hicho kimepokelewa na Mbunge wa Jimbo la Nanyumbu, Dua Nkurua kwenye kikao cha Kamati ya Ushauri ya Mkoa (RCC).Akikabidhi kinyago hicho hivi karibuni Mkuu wa Mkoa wa Mtwara, Gelasius Byakanwa alisema kwa kitendo hicho ni ushahidi tosha kwa wakazi wa Nanyumbu kuwa bado hawafanyi vizuri kwenye elimu.Mbunge wa Jimbo hilo wakati akipokea kinyago hicho alisema kuwa, amekiri kupokea kinyago kwa masikitiko ambapo wanachukulia kama changamoto ambayo wataifanyia kazi kwa kuhakikisha mwaka kesho hawapokei tena kinyago.Ametoa sababu inayopelekea kutofanya vizuri katika matokeo hayo ikiwemo wazazi kushindwa kuwasimamia vema watoto wao, upungufu wa watumishi katika halmashauri hiyo hivyo kupelekea kushindwa kulisimamia vema suala hilo pamoja na kukosekana kwa lishe shuleni.Kwa upande wake Mkuu wa Wilaya ya Nanyumbu, Moses Machali alisema kuwa, wilaya hiyo imekuwa ikijitahidi kupanda kielimu kwa kufanya mambo mbalimbali ikiwemo kuboresha miundombinu ya elimu na ufundishaji kwa kuwaondoa walimu wakuu wasiofundisha kwa kutumia utaratibu unaotakiwa. Tumepiga hatua kwenye sekta ya elimu matokeo ya elimu ya msingi ya mwaka jana ya darasa la saba wilaya yetu ilikuwa inaufaulu kwa asilimia 51 na tumetoka asilimia 51 tukaenda asilima 72 mpaka 73 mwaka 2018. Kwahiyo hatujarudi nyuma tunazidi kwenda mbele ukiangalia kwamba historia ya wilaya ya Nanyumbu kidogo ni eneo ambalo lilikuwa liko nyuma kwahiyo kuna hatua tunasogea kwahiyo ongezeko la ufaulu kwa asilimia 20 siyo haba lakini ukija kupima kuna mafanikio na maendeleo katika matokeo ya ufaulu katika sekta ya elimu ,Katibu tawala wilayani humo Palango Salum alisema, jambo hilo ni la heri kwa wilaya hiyo kwani ni moja ya njia ya kuongeza bidii na kujifunza. Alisema kinyago hicho wilayani humo kitawasaidia kujipanga ili kupiga hatua zaidi ambapo moja ya mkakati waliojiwekea ikiwemo usimamizi wa walimu katika suala la mahudhurio lakini pia kushirikisha jamii katika kuhakikisha kwa pamoja wanasimamia jambo hilo.Katika matokeo hayo wilaya ya Nanyumbu imeshika nafasi ya mwisho kati ya halmashauri tisa za mkoa wa Mtwara na kitaifa na fasi ya 136 kati ya halmashauri 185.Sanjari na hilo mkuu huyo amekabidhi zawadi kwa shule ambazo zimefanya vizuri katika matokeo hayo ya darasa la saba ambapo shule ya msingi Macdonald iliyopo wilaya ya Masasi ambayo imekuwa ya kwanza kimkoa.