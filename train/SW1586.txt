 Kauli hiyo imetolewa na Mwenyekiti wa Bodi ya Uongozi wa chuo hicho, Profesa Mathew Luhanga, katika hotuba yake iliyosomwa na Profesa Eliuter Mageni katika mahafali ya 48 ya chuo hicho mwishoni mwa wiki.Alisema kwamba ufugaji wa nyuki ni eneo linalokua kwa kasi hapa nchini hivyo chuo hicho kinajipanga kutoa mchango wake kwa jamii katika eneo hilo. Tayari elimu ya awali juu ya bidhaa za nyuki imeanza kutolewa kwa baadhi ya wanafunzi ndani ya chuo,  alisema Profesa Luhanga na kuongeza mitaala imezingatia utoaji wa mafunzo ya ujasiriamali ambayo dhamira yake ni kufanya utafiti, kutoa huduma za ushauri na mbinu za kutafuta masoko na mitaji kwa wajasiriamali.Katika mahafali hayo, ambayo mgeni rasmi alikuwa Waziri wa Viwanda na Biashara, Dk Abdallah Kigoda aliyewakilishwa na Naibu wake, Gregory Teu, jumla ya wahitimu 2,272 katika ngazi za astashahada, stashahada na shahada ya uzamili walitunukiwa.Aidha, kulikuwa na wahitimu waliomaliza mafunzo ya lugha ya Kifaransa daraja la kwanza na wanane wa daraja la pili.Katika mahafali hayo, ambayo Desemba 14 yataendelea kwenye Kampasi ya Mwanza, Mkuu wa Chuo, Profesa Emmanuel Mjema aliiomba Serikali kupitia Wizara ya Viwanda na Biashara kutoa ushirikiano katika kukiendeleza chuo kimuundombinu.