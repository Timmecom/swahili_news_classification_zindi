 Ahadi hiyo imetolewa na Ofisa Mkuu wa Masoko na Mauzo wa Kampuni hiyo, Peter Ngota. Alisema hayo alipokuwa akikabidhi zawadi za Mwaka mpya kwa vituo vya watoto wanaoishi katika mazingira magumu jana jijini Dar es Salaam.TTCL ilitoa zawadi ya vyakula kwa vituo vya Kiwohede, Salvation Army na Msongola vyote vikiwa vya jijini Dar es Salaam. Watanzania waendelee kutumia na kujiunga na huduma zetu kwa mwaka 2014,  alisema, na kuongeza kuwa wataimarisha na kuingia zaidi katika teknolojia mpya ili kukidhi mahitaji ya wateja.Alisema kampuni hiyo itaendelea kupanua huduma zake za simu za mkononi mijini na vijijini kama njia ya kutekeleza sera ya Serikali kufikisha huduma za mawasiliano kwa wananchi wote kwa maendeleo.Alisema mbali na teknolojia mpya, kampuni hiyo itaendelea kuunganisha wateja zaidi ndani na nje ya nchi katika Mkongo wa Taifa na ili kuyafanya mawasiliano kuwa ya haraka na uhakika zaidi.Kaimu Ofisa Mkuu Idara ya Fedha katika kampuni hiyo, Alinanuswe Mwakitalima mbali na kuwatakia mwaka mpya mwema watoto hao aliwataka kusoma kwa bidii ili waje kufanikiwa katika maisha yao ya baadaye Stella Mwambenja, ambaye ni ofisa kutoka kituo cha Kiwohede, ambacho ni miongoni mwa vituo vilivyopata zawadi, aliishukuru TTCL akisema kuwa zitawasaidia katika kuwatunza watoto katika kituo chao.Akizungumza kwa niaba ya wenzake, Silvia Mulokozi, kutoka kituo cha Salvation Army alishukuru huku akiwataka watu na taasisi nyingine kuiga mfano wa kampuni hiyo ya mawasiliano. Hatuna maneno ya kuonyesha furaha yetu asanteni sana,  alisema.