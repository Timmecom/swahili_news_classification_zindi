 Waziri wa Nchi, Ofisi ya Rais (Uhusiano na Uratibu), Dk Mary Nagu, aliyasema hayo jana wakati akijibu swali la Mbunge wa Viti Maalumu, Felista Bura (CCM).Katika swali lake, Bura alisema wapo vijana waliomaliza vyuo vikuu na kuamua kujiajiri katika kilimo, je, Serikali imekwishawatambua na kama iko tayari kuwakopesha pembejeo kama vile trekta bila wao kuwa na dhamana.Dk Nagu alisema Wizara ya Kilimo, Chakula na Ushirika kwa kushirikiana na wadau mbalimbali imeandaa Mkakati wa Taifa wa Vijana kujiajiri katika Sekta ya Kilimo(NSYIA). Mkakati huo umezingatia kwa makini Sera, Mikakati na Programu mbalimbali za kitaifa kuhusu maendeleo katika sekta ya kilimo na fursa za ajira zilizopo,  alisema.Alisema kwa kuzingatia changamoto ya upatikanaji wa mikopo kwa vijana katika mabenki, Wizara inaendelea na mpango wa kuwasaidia vijana kupata mikopo yenye riba nafuu kupitia Mfuko wa Taifa wa Pembejeo.Pia kutoa mafunzo kwa vijana kuanzisha vikundi vya vijana wanaoshiriki katika kilimo na kuvisajili sambamba na kuanzisha maeneo ya kilimo yaliyopimwa ili wapate mikopokatika benki.Akijibu swali la nyongeza la Bura, Waziri wa Nchi, Ofisi ya Waziri Mkuu (Sera, Uratibuna Bunge), Jenista Mhagama alisema wapo vijana ambao tayari wamekopeshwa akitoa mfano wa kikundi cha Youth Foundation cha Ngara, Kagera ambacho kimekopeshwa Sh milioni 30.Alizitaka Halmashauri nchini kuratibu vikundi hivyo vya vijana na kuviombea fedha kutokakwa Wizara ya Habari, Vijana, Utamaduni na Michezo ambayo inalo fungu la kusaidia maendeleo ya vijana nchini.