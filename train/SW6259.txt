Barcelona haitamsajili mshambuliaji wa Paris St-Germain Neymar mwezi Januari, kulingana na rais wa mabingwa hao wa Uhispania Josep Maria Bartomeu., Mabingwa hao wa La Liga walijaribu msimu wote huu kuzungumza kuhusu  mkataba wa kumsaini kiungo huyo wa Brazil  ambaye alihamia Ufaransa kwa dau lililovunja rekodi la   200m mwaka 2017. , Hatahivyo klabu hizo mbili hazikukubaliana. , Alipoulizwa iwapo kulikuwa na uwezekano wa Barcelona kumsaini Meymar  mwezi Januari , Bartomeu alisema kwa sasa hapana. , Neymar alikuwa mchezaji ghali zaidi 2017  wakati PSG ilipolipa Yuro Milioni 222 ili kuweza kuondoka Barcelona. , Mshambuliaji huyo amefunga magoli 34  katika misimu miwili akiichezea miamba hiyo ya Ufaransa, ijapokuwa majeraha yaliathiri kampeni yake katika misimu yote miwili. , Bartomeu alipinga mapendekezo hayo kwamba klabu hiyo ilikuwa ikimlenga sana Neymar msimu huu akiongezea kwamba uwezekano wa kumsaini lilikuwa swala la ziada tu. , Akizungumza  katika mtandao rasmi wa runinga ya klabu hiyo aliongezea:  Barca tayari imepanga kikosi chake. Fursa ya kumsaini Neymar  ni mojawapo iliojitokeza katika soko. Usajili wake ungekuwa wa ziada, haukupangwa.