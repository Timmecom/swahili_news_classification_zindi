 TANZANIA imeanza maandalizi yake kuelekea mashindano ya Dunia ya mbio za nyika yanayotarajiwa kufanyika Machi 30 mwaka huu katika mji wa Aarhus, Denmark.Uchaguzi wa wanariadha watakaounda timu ya taifa ya mbio za nyika utafanyika mwishoni mwa wiki ijayo katika viwanja vya magereza mjini Moshi. Maandalizi ya kwanza ya mbio hizo za  Ngorongoro National Cross Country  yalifanyika jijini hapa katika viwanja vya magereza na kushirikisha zaidi ya wanariadha 100 kutoka maeneo mbalimbali yalimalizika kwa wanariadha kutoka JKT na JWTZ kung ara.Kwa upande wa wanaume waliokimbia kilomita 8 Stephano Huche aliongoza baada ya kutumia dakika 24:15: 53 akifuatika na Marco Silvester aliyemaliza kwa dakika 24:20:48 wote kutoka JKT huku kwa upande wa wanawake Cecilia Ginoka kutoka JWTZ alingoza kwa dakika 22:10:71 akifuatiwa na Angelina Tsere kutoka JKT kwa dakika 22:14:74.Akizungumzia maandalizi hayo katibu mkuu wa shirikisho la Riadha Tanzania (RT) Wilhelm Gidabuday alisema mashindano hayo ya nyika ni maandalizi kuelekea mbio za Dunia na ni muhimu kwani yapo katika kalenda ya shirikisho.