 Katika kuadhimisha Wiki ya Huduma kwa Wateja, Wakurugenzi, Mameneja na mabalozi wa Airtel watakuwepo katika maduka yote ya Airtel kuhakikisha wanakutana na wateja na kusikiliza maoni yao.Airtel ambayo ina wateja zaidi ya milioni 10 nchini nzima, imechukua fursa ya kushukuru wateja wake katika wiki hii ya huduma kwa wateja kwa kuwa waaminifu, wavumilivu na kwa kuchagua mtandao wa Airtel kuweza kuwasiliana na ndugu na jamaa na marafiki popote pale walipo hapa nchini.Airtel inaahidi kuendelea kuwekeza kwenye mtandao na kujipanga kuendelea kuwapa huduma bora na za kisasa, ikiwemo intaneti yenye kasi zaidi, huduma ya Airtel Money na mawasiliano bora kwa gharama nafuu zaidi.