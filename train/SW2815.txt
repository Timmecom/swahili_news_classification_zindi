 Kauli hiyo ilitolewa na Naibu Waziri wa Fedha, Mwigulu Nchemba, Dodoma jana mbele ya Kamati ya Bunge ya Uchumi, Viwanda na Biashara, wakati akiwasilisha ripoti ya wadaiwa sugu katika deni hilo.Kampuni, wafanyabiashara, taasisi za Serikali walipatiwa mkopo wa Sh bilioni 328 kwa mikupuo mitatu kuanzia mwaka 1992 hadi 1993, 1994 hadi 1995 na 2002 hadi 2003, kutoka mkopo uliotolewa kwa Serikali na Serikali ya Japan.Kwa mujibu wa Nchemba, mkopo huo ulitolewa kwa Serikali kipindi cha miaka 1980 hadi 1991, baada ya kukumbwa na uhaba mkubwa wa fedha za kigeni, hivyo washirika mbalimbali walijitolea kuikopesha Serikali kupita Mpango Uagizaji Bidhaa Nje (CIS), ambayo iliwakopesha wafanyabiashara na kampuni hizo ili nazo ziagize bidhaa nje. Napenda niweke wazi kuwa Serikali haijaacha wala haina mpango wa kusamehe madeni haya. Kwa mujibu wa taratibu na kanuni zilivyo endapo Serikali ina mpango wa kusamehe hasara au deni kutokana na kujitosheleza kuwa halilipiki huwasilisha kwanza ombi la kufanya hivyo bungeni, na kwa deni hili hatujaliwasilisha bungeni,  alisisitiza Mwigulu.Alisema deni hilo ambalo kwa sasa lina takribani miaka 23 tangu likopeshwe kwa makundi hayo, mkataba wake kwa baadhi ya waliokopeshwa ulitoa miezi 18 lirejeshwe likiwa na riba lakini hadi kati ya Sh bilioni 328 zilizokopeshwa zilizorejeshwa ni Sh bilioni 95.1 tu.Awali, baada ya kupokea ripoti ya orodha ya wafanyabiashara, taasisi na kampuni zinazodaiwa kutoka Serikalini, Mwenyekiti wa Kamati hiyo ya Bunge ya Uchumi, Viwanda na Biashara, Luhaga Mpina, aliagiza Wizara ya Fedha katika kikao cha kwanza cha kamati hiyo, kitakachofanyika Aprili 15 hadi 20, mwaka huu, iwasilishe taarifa ya ukusanyaji wa madeni hayo.Aidha, alitaka deni hilo, liwasilishwe kwenye kamati hiyo, likiwa imeshakokotelewa pamoja na riba zake ambazo kwa mujibu wa Mpina, kwa sasa litakuwa limeongezeka na kufikia zaidi ya Sh bilioni 600. Pia tutahitaji muwasilishe upya orodha ya wadaiwa hawa sugu, viwango vya kila mmoja alivyokopa na riba anayotakiwa kurejesha, lakini pia kamati inawaagiza mje na Benki ya TIB iliyotumika kukopesha fedha hizi,  alisema.Wakichangia mjadala huo katika kikao hicho, mbunge wa Konde, Khatib Said Haji (CUF) alitaja baadhi ya kampuni zilizoorodheshwa kwenye taarifa hiyo ya Serikali zinazohusishwa katika deni hilo.