 WAWAKILISHI wa Tanzania katika mashindano ya Kombe la Shirikisho la Afrika, Mtibwa Sugar jana ilianza vizuri baada ya kuichapa Nothern Dynamo ya Shelisheli kwa mabao 4-0 katika Uwanja wa Chamazi Complex Jijini Dar es Salaam.Shujaa wa Mtibwa jana alikuwa Jafar Kibaya aliyefunga hat-trick na kuondoka na mpira na kuchangia ushindi huo mnono unaoifanya timu hiyo kuwa na kazi ndogo katika mchezo utakaofanyika ugenini Desemba 12.Kibaya alianza kuipatia Mtibwa bao katika dakika ya 12 baada ya kupata pasi ndefu kutoka kwa Salim Kihimbwa, baada ya timu hiyo kushindwa kuzitumia vizuri nafasi kadhaa ilizopata mwanzoni kabisa mwa mchezo huo.Kibaya tena alimfanya kipa wa Dynamo kurudi nyavuni kuokota mpira baada ya kufunga la pili katika dakika ya 35 akiitendea haki pasi ya Salum Kihimbwa kabla ya dakika uya 43 Dynamo kubadili kipa wao baada ya kuumia. Kipindi cha pili kilianza kwa kasi kwa Mtibwa kulishambulia mara kwa mara lango la wapinzani wao na katika dakika ya 57 kwa penalti.Penalti hiyo ilitolewa baada ya Aidan Ismail kutendewa madhambi katika eneo la hatari na Francis Moumou wa Dyanamo. Dakika ya 60 Mtibwa Sugar walimtoa Juma Luizio na kuingia Riphati Msuya huku Dyanamo wakimtoa Esther Weslay na kumuingiza Mellie Eric, mabadiliko ambayo hayawakuwasaidia wageni kwa hawakupata hata bao la kufutia machozi.Mtibwa walimtoa Ismail Mhesa katika dakika ya 74 na nafasi yake kuhuliwa na Haruna Chanongo. Mtibwa Sugar walihitimisha karamu ya mabao katika dakika za majeruhi baada ya Riphat Msuya kufunga la nne na kuifanya timu hiyo kujiweka katika nafazi nzuri ya kuvuka raundi hiyo ya awali.Kiujumla, Mtibwa sugar walitawala mchezo huo karibu katika kila idara na kustahili kuibuka na ushindi huo, huku wachezaji wake, Chanongo, Riphat, Jaffari na Kihimbwa wakikosa karibu mabao matano baada ya kushindwa kutumia nafasi nzuri walizopata.Kocha wa Mtibwa Sugar, Zuberi Katwila alisema baada ya mchezo huo kuwa, timu yake ilicheza vizuri lakini alikiri wachezaji wake kukosa mabao mengi na kama wangetumia vizuri nafasi zote walizopata, wangeondoka na mabao mengi.