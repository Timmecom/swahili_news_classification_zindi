 MMILIKI wa Kampuni ya Kufua Umeme ya Independent Power Tanzania Limited (IPTL), Herbinder Seth na mfanyabiashara, James Rugemarila wameshindwa kufi ka katika Mahakama ya Hakimu Mkazi Kisutu, Dar es Salaam kwa sababu ya kukosekana usafi ri gerezani waliko.Wakili wa Serikali, Emmanuel Nitume alidai jana mbele ya Hakimu Mkazi Mkuu, Huruma Shaidi kesi hiyo ilikuja kwa ajili ya kutajwa lakini washitakiwa wameshindwa kufika mahakamani kufuatia tatizo la usafiri gerezani.Alidai upelelezi wa shauri hilo bado unaendelea na akaomba tarehe nyingine ya kutajwa kwake. Mmoja wa maofisa wa Magereza aliiambia Mahakama kuwa ni kweli kuna changamoto ya usafiri ndio sababu washitakiwa walishindwa kufika mahakamani kusikiliza kesi yao jana.Baada ya kuelezwa hayo, Hakimu Shaidi aliahirisha kesi hiyo hadi Desemba 6, mwaka huu itakapokuja kwa ajili ya kutajwa tena. Washitakiwa hao kwa pamoja wanakabiliwa na mashitaka 12 ya uhujumu uchumi wakidaiwa kula njama, kujihusisha na mtandao wa uhalifu, kughushi nyaraka, kutoa nyaraka za kughushi.Pia wanadaiwa kujipatia fedha kwa njia za udanganyifu, kutakatisha fedha, kuisababisha Serikali hasara ya dola za Marekani 22, 198,544.60 na Sh 309,461,300,158.27. Wanadaiwa Oktoba 18, 2011 na Machi 19 , 2014 Dar es Salaam walikula njama Afrika Kusini, Kenya na India ili kutenda kosa.Katika mashitaka ya kujipatia fedha kati ya Novemba 28 na 29, 2011 na Januari 23,2014 wanadiwa Makao Makuu ya Benki ya Stanbic Kinondoni na Benki ya Mkombozi tawi la Mt. Joseph, kwa ulaghai walijipatia kutoka Benki Kuu ya Tanzania (BOT), Dola za Marekani 22,198,544.60 na Sh 309, 461,300,158.27.Wote wanadaiwa kuisababishia serikali hasara wakitenda makosa hayo Novemba 29, 2013 Benki ya Stanbic tawi la Kati Kinondoni. Wanadiwa kwa vitendo vyao waliisababishia serikali, hasara ya Dola za Marekani 22, 198, 544.60 na pia Sh 309,461,300,158.27.Wanadaiwa Kati ya Novemba 29,2013 na Januari 23, 2014 maeneo tofauti Dar es Salaam kwa pamoja walitenda kosa la kutakatisha fedha kwa kuchukua fedha BoT, dola za Marekani milioni 22.1 na Sh bilioni 309.4 wakijua fedha hizo ni zao la kujihusisha na genge la uhalifu.