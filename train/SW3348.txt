 Akizindua kampeni hiyo juzi, Mkurugenzi Mtendaji wa Vodacom nchini, Ian Ferrao alisema pamoja na mafanikio lukuki tangu ianze kutoa huduma nchini, mwakani imelenga kuleta mabadiliko makubwa kwa kuipeleka Tanzania katika ulimwengu wa sayansi na teknolojia.Hadi sasa, Vodacom imewekeza Dola za Marekani bilioni moja (Sh bilioni 210), na imejenga mtandao wa kutoa huduma za intaneti za 2G na 3G unaowafikia asilimia 87 ya Watanzania nchini kote na imeongeza idadi ya wateja wake kufikia ziadi ya milioni 12.Alisema mwaka huu ulianza kwa Vodacom kuanzisha promosheni kubwa ya JayMillions iliyokuwa inatoa nafasi ya washiriki kujishindia hadi Sh milioni 100 kwa siku na wateja walioshiriki na kushinda maisha yao yamebadilika na kuwa bora na kufanikiwa kutimiza ndoto zao.Akizungumzia kazi zinazofanywa na taasisi ya kuhudumia masuala ya kijamii ya Vodacom Foundation, alisema mwaka huu ilijikita zaidi kutoa misaada mbalimbali kwa jamii nchini kote hususani kwa upande wa elimu, afya na makundi mbalimbali yenye mahitaji.