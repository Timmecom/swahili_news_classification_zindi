 Mkurugenzi wa utafiti na maendeleo Kanda ya Mashariki, Tulole Bucheyeki alisema hayo hivi karibuni, mjini Morogoro katika kikao cha mpango kazi kilichowakutanisha wataalamu wa sekta ya kilimo hapa nchini. Mbegu za zao la mtama zinazofanyiwa utafiti na mradi huo ni aina ya pato, tegemeo, hakika, wahi na macia.Mratibu na mtafiti wa zao la mtama Kanda ya Mashariki, Dk Justin Ringo, alisema mradi huo umeelekeza nguvu katika mikoa na wilaya zenye ukame ambapo katika awamu ya kwanza zaidi ya wakulima 400 wanatarajiwa kufikiwa.Wataalamui hao wamesema wastani wa tani 736,000 zimekuwa zikizalishwa kwa mwaka nchini na hivyo kuifanya Tanzania kuwa nchi ya sita katika Afrika. Hata hivyo, wamesema juhudi zikifanyika, yapo mazingira mazuri ya kuifanya Tanzania kuzalisha zaidi ya kiwango hicho.Wataalamu hao pamoja na mambo mengine walijadili namna ya kuzalisha, kutoa na kueneza mbegu bora za zao la mtama, zao ambalo kwa sasa uzalishaji wake si mkubwa sana licha ya umuhimu wake.Bucheyeki alisema Tanzania imekuwa ikizalisha kiwango kisichoridhisha sana cha zao hilo kulinganishwa na nchi zingine za Afrika ikiwemo Nigeria ambayo ndiyo inayoongoza kwa kulima zao hilo kwa wingi.