 Tweet ya mwezi Desemba ilikuwa inahoji ni fursa gani za kujijenga kiuchumi ambazo watu hawazioni. Katika jibu lake Beatrice alitoa wazo kuwa watu waanzishe shule maalum (academy) itakayotambua vipaji na kuvilea kwani baadaye watapata matunda.Lakini pia Beatrice alitaja fursa nyingine ambayo watu hawaioni kuwa ni kuendesha kilimo cha mimea kama alovera kwani mmea huo unatumika sana kutengenezea dawa, hivyo iwapo kama mtu atakuwa na shamba la mimea hiyo ni wazi kuwa ataweza kujipatia kipato.Mshindi wa pili katika shindano hilo alikuwa ni mhitimu wa Chuo Kikuu cha Ardhi Ali Suleiman ambaye yeye alitoa wazo linalosema kuwa watu wajikite zaidi katika ufugaji wa samaki kama sato na kambale kwani wanaweza kuwapatia kipato.Alisema kwa sasa samaki wameadimika na wamepanda bei, hivyo iwapo kama watu wanaweza kujikita kwenye ufugaji huo watajipatia kipato lakini pia watajipatia samaki. Suleiman alijishindia Sh 500,000.Mshindi wa tatu kwenye shindano hilo linaloendeshwa kila mwezi ni Paul Mushi ambaye ni mwanafunzi wa Chuo Kikuu cha Dar es Salaam.Katika wazo lake alipendekeza watu wajikite kwenye mashamba ya miti kwani yana faida nyingi. Faida alizotaja ni kwamba mtu anaweza kuuza mti au akajikita kuwa na kiwanda cha kutengeneza samani mbalimbali na hivyo kumpatia kipato.Mushi alijishindia Sh 300,000. Pia alisema kupitia shamba la miti mtu anaweza kuitumia kuendesha ufugaji wa nyuki ambako atapata asali na kuiza hivyo kujikuta shamba hilo linampatia kipato kwa njia ya mbao, samani na asali.Mkurugenzi wa ITV, Joyce Mhaville ambaye ndiye aliyewakabidhi zawadi washindi hao kwa niaba ya Dk Mengi aliwataka washindi hao kuonesha mfano juu ya mawazo waliyoyatoa. Uzuri ni kwamba mawazo haya mliyoyatoa yanatekelezeka kwa mazingira ya hapa nchini bila kuhitaji fedha nyingi, isipokuwa hili la kuanzisha academy ndilo linaweza kuhitaji fedha,  alisema Mhavile.Mtendaji Mkuu wa Taasisi ya Maendeleo ya Ujasiriamali na Utawala Dk Donath Olomi ambaye kampuni yake inaratibu shindano hilo amewataka Watanzania wengi wajitokeza kushiriki shindano hilo kwani linasaidia kuwapatia watu mawazo ya namna ya kujikomboa kwenye umasikini.Dk Olomi alisema safari hii tweet zilizotumwa zilikuwa 553 ambako washindi hao wamepatikana.  Tunaamini Watanzania wengi hawafahamu juu ya shindano hilo, tunazidi kusisitiza kuwa watu wajitokeza kushiriki. 