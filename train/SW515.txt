 Mkurugenzi Mtendaji wa CRDB, Dk Charles Kimei alisema hayo Dar es Salaam juzi na kuongeza kuwa kupitia akaunti hiyo wanawake wana fursa ya kujiwekea kiasi cha fedha kila mwezi bila kuathiri matumizi yao na pia kujipatia faida.Alisema inatambulika kuwa jamii imekamia na kujipanga kikamilifu katika kuwakomboa na kuwawezesha wanawake, jambo ambalo ni jema na lenye kustahili pongezi nyingi.Alisema katika akaunti ya Malkia, wanawake wanaweza kujiwekea akiba ili kutimiza malengo waliyojiwekea kama vile kujiendeleza kielimu, kupeleka watoto shule, kujijengea nyumba na kuongeza mitaji ya biashara.Alisema katika akaunti hiyo ina riba kwa amana kufikia asilimia 6.5 kwa mwezi, hakuna ada za kila mwezi, mkopo wa dharura wa hadi asilimia 90 ya amana zilizowekwa, uwezo wa kufungua kwa fedha za kigeni na ni rahisi kufikia malengo binafsi.Neema Mori wa Chuo Kikuu cha Dar es Salaam Shule ya Biashara alisema wanawake wajasiriamali popote walipo watambue fursa ya kuongeza thamani na kuchukua hatua kibunifu.