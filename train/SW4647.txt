 MWANARIADHA Failuna Abdi ameshinda katika mashindano ya riadha ya Semi Marathon International de safi 2019 yaliyofanyika Casablanca, Morocco mwishoni mwa wiki iliyopita.Katika mbio hizo za wanawake waliokimbia kilometa 21, Failuna aliongoza kwa kutumia saa 1: 10 :50 akiwaacha wanariadha kutoka Ethiopia waliomfuata kwa nafasi ya pili na ya tatu, Asnakesh Awoke Mengesha aliyetumia saa 1:10:57 huku Hiwoti Ayalew Yemer akimaliza kwa saa 1:11:50.Kwa upande wa wanaume mwanariadha kutoka Kenya, Bernard Kipkorir Ng eno aliongoza kwa saa 1:1:06 akifuatiwa na Gizachew Hailu Negasa kutoka Ethiopia 1:01:33 Mwanariadha Faraja Damas kutoka Tanzania (JKT) alishika nafasi ya sita baada ya kutumia saa 1: 02 :20.Katibu Mkuu wa Shirikisho la Riadha Tanzania, Wilhelm Gidabuday alisema mwanariadha Failuna amewashinda Wakenya na Waethiopia wote, hivyo RT inafurahi kuona Mtanzania ameweka changamoto na kuwashinda wenzake wa Afrika Mashariki ambao wamezoea kushinda.