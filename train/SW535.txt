 Hayo yamesemwa na Waziri wa Viwanda na Biashara wa Norway, Monica Maeland wakati wa uzinduzi wa kituo kikubwa cha mbolea cha Yara jijini Dar es Salaam uliofanywa na Rais Jakaya Kikwete.Alisema kituo hicho hicho kitasaidia kukuza sekta ya kilimo na kukifanya kuwa chenye ushindani kwa wawekezaji wa kimataifa. Ni matumaini yangu kuwa Yara itaendelea kuchangia katika kilimo na Tanzania itaendelea kujenga mazingira rafiki ya biashara,  alisema Maeland.Kilimo ni sekta inayoajiri zaidi ya asilimia 70 ya nguvu kazi ya taifa ambapo inachangia asilimia 25 katika pato la taifa (GDP), asilimia 34 ya fedha za kigeni na asilimia 125 ya mahitaji ya chakula.Akizindua kituo hicho, Rais Jakaya Kikwete alisema Yara imekuja kwa muda muafaka kwa kuwa mojawapo ya rasilimali zilizokuwa zikiumiza kichwa ni uigizaji mbolea na kuipata kwa wakati.Aliongeza kuwa mbali na tani 50,000 zinazozalishwa katika kiwanda cha Minjingu katika mwaka 2015 uagizaji wa mbolea umeongezeka na kufikia tani 270,000. Matumizi ya mbolea kwenye kilimo yamekuwa yakiongezeka kutoka tani 100,000 kabla ya mwaka 2010 hadi kufikia tani 200,000 mwaka huu.