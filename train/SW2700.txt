 Uongozi wa Wilaya Urambo mkoani Tabora umewataka wananchi wajiandae kisaikolojia kupokea mabadiliko makubwa ya kiuchumi zikiwemo biashara na uwekezaji.Mkuu wa Wilaya ya Urambo, Angelina Kwingwa amesema, baada ya Jukwaa la Fursa za Biashara linaloandaliwa na Kampuni ya Magazeti ya Serikali (TSN) kutakuwa na mabadiliko makubwa Urambo.Jukwaa hilo la nane tangu TSN ilipoanza kuyaandaa linatarajiwa kufanyika Novemba 21 hadi 23 mjini Tabora. Wajiandae kutangaza fursa za biashara zao, ujasiriamali wao. Katika kuwaandaa wananchi hawa kisaikolojia tunataka wananchi wajue mabadiliko makubwa ambayo yanakuja katika wilaya yetu ya Urambo na wao wajipange kuwa sehemu ya mabadiliko hayo  amesema.Amesema, Wananchi wa Urambo wanapaswa kuielewa na kuiishi dhana ya uwekezaji badala ya kuwa na mtazamo kwambo, wawekezaji wanakwenda kuzichukua fursa zao. Waanze kuwekeza wenyewe lakini hata wale wawekezaji wanaokuja kuwekeza humu basi wakashirikiane nao katika uwekezaji na wakafanye shughuli hizo za uwekezaji na ujasiriamali pamoja. Tuondoe ile dhana ya kwamba wawekezaji wanaokuja wanakuja kuchukua , wanakuja kunyang anya fursa za wananchi zilizopo. Tuone ya kwamba, wajasiriamali wanaokuja wanakuja kukuza ujasiriamali katika maeneo yetu, wanakuja kukuza uchumi amesema.Kwingwa amesema, kuanzia Julai mwaka huu kumekuwa na vikao vya wataalamu kuzungumzia namna ya kutoa elimu ya ujasiriamali na ulipaji kodi. Lakini pia tuliandaa mikutano ya wafanyabiashara, wafanyabiashara wote. Kulikuwa na mikutano ya wafanyabiashara wa kati, wafanyabiashara wa juu, na wafanyabiashara wa chini tena kwa maeneo. Mimi wilaya yangu ina tarafa mbili, Tarafa ya Urambo na Tarafa ya Usoke. Watu wa Tarafa ya Usoke tuliwafuata hukohuko Usoke. Watu wa Tarafa ya Urambo tulikaa nao hapa hapa Urambo pamoja na jopo la wataalamu mbalimbali kutoka sekta mbalimbali  amesema.