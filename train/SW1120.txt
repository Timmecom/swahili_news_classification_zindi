 KOCHA Mkuu wa timu ya soka ya taifa, Taifa Stars, Emmanuel Amunike amesema wanarudi nyumbani kujifunza na kuendeleza vipaji vya soka vilivyopo.Stars ilikuwa mjini hapa kushiriki michuano ya Kombe la Mataifa Afrika, Afcon na kupoteza mechi zote tatu za kundi lake. Ilianza kufungwa na Senegal mabao 2-0 kabla ya kufungwa na Kenya 3-2 na kufungwa na Algeria 3-0.Akizungumza baada ya mechi ya Algeria juzi, Amunike alisema watarudi Tanzania kujifunza makosa yao na kujipanga upya.  Mechi ilikuwa nzuri, tulipata nafasi lakini hatukuzitumia na tulifanya makosa ambayo Algeria waliyatumia kutuadhibu,  alisema.  Uzoefu ni muhimu sana kwenye mashindano ya aina hii, kwenye soka wakati mwingine kuna nafasi huna mara moja kila la heri Algeria katika hatua zinazofuata .Stars imeshiriki fainali hizo kwa mara ya kwanza baada ya miaka 39. Amunike alisema Tanzania haikuwa tayari kushindana kwenye fainali hizi licha ya kufuzu.  Tulikuwa tayari kufuzu maana hapa hatukuja kama waalikwa tumekuja kwasababu tumefuzu lakini hatukuwa tayari kushindana .Baada ya mechi za juzi, timu zilizofuzu hatua ya mtoano ni Misri, Uganda, Algeria, Senegal, Madagasca, Nigeria, Morocco na Ivory Coastal. Timu nyingine zilitarajia kujulikana baada ya mechi za jana usiku ambapo pia timu nne zitakazoingia hatua ya mtoano kama best loser pia zilitarajia kujulikana.