 Mkuu wa Kitengo cha Huduma za Kibenki kwa Wateja Binafsi wa NBC, Mussa Jallow, alisema ujumbe wa simu utawawezesha wateja kwa haraka kufuatilia miamala inayofanyika katika akaunti zao. Kwa kuleta, huduma hii itawawezesha wateja wetu kutambua muamala uliofanyika isivyo halali hivyo kuweza kuchukua hatua ya haraka,  alisema Jallow. Kwa mujibu wa Jallow, taarifa za ujumbe zitatumwa kutoka katika miamala itakayokuwa ikifanyika katika mashine za ATM au vituo vya mauzo vitavyokuwa vimetoa huduma kwa kutumia kadi zao za benki.Huduma hiyo inatolewa bure, hivyo wateja wa NBC hawatalipia chochote watakapokuwa wakipokea ujumbe katika simu zao. Wateja wa NBC hawatahitajika kujisajili kwa huduma hiyo, kwani ujumbe utatumwa kupitia namba zao za simu zilizohifadhiwa katika kumbukumbu za NBC.Ofisa huyo wa benki alisema, wateja wote wenye namba za simu zilizo hewani watapokea ujumbe mara watakapofanya muamala kwenye ATM au katika vituo vya mauzo wakitumia kadi za manunuzi. Mteja yeyote asipopokea ujumbe, basi inawezekana hatuna namba yake ya simu iliyosajiliwa na benki katika kumbukumbu zetu ama namba iliyosajiliwa siyo sahihi,  alisema. Aliendelea kusema,  Ikitokea hivyo tunashauri wateja kuchukua hatua ya haraka kwenda katika tawi la NBC lililo karibu ili kuhakiki taarifa zao, ili waanze kufurahia huduma hii. 