 Mamlaka ya Mapato Tanzania (TRA) imekusanya jumla ya bilioni 42.8/- Machi, mwaka huu, tangu mfumo mpya wa Stempu za Kodi za Kieletroniki (ETS) uanze kutumika.Hayo yamesemwa na Kamishna Mkuu wa Mamlaka hiyo, Charles Kichere wakati akizungumza na wanahabari jijini Dar es Salaam, leo mchana (Jumanne).Ameeleza kuwa makusanyo hayo ni ongezeko la bilioni 3.5/- (sawa na asilimia tisa) ukilinganishwa na bilioni 39.3/- zilizokusanywa Machi, 2018.Ameongeza kuwa, hadi kufikia Aprili 30, itakuwa mwisho wa matumizi ya stempu za karatasi, kwenye bidhaa zote za sigara, pombe kali, mvinyo, bia na aina zote za vileo zenye stempu zisizo za kielektroniki na zile zisizo na stempu kabisa. Baada ya Aprili 30, bidhaa hizo hazitaruhusiwa kuwepo sokoni bila kubandikwa stempu za kodi za kielektroniki,  aliongeza.Habari kamili itachapishwa kwenye gazeti la HabariLeo Jumatano