 Alisema hayo wakati akifanya majumuisho mjini Mgumu wilayani Serengeti mkoa wa Mara, baada ya kumaliza ziara yake ya kikazi, kukagua miradi ya umeme inayosambazwa na Wakala wa Nishati Vijijini (REA).Alisema upatikanaji wa gesi kutoka Mtwara, utainufaisha nchi hii kwa kuzalisha umeme kutokana na gesi hiyo na uchumi wa Tanzania utaimarika na kuishinda nchi ya Kenya, ambayo uchumi wake uko juu kuliko wa Tanzania.Alisema Tanzania inataka kuanzisha viwanda vya mbolea, kutokana na gesi na pato la Mtanzania litakuwa kutoka Dola za Marekani 800 (Sh milioni 1.36) kwa kila Mtanzania na kufikia Dola 3,000 (Sh milioni 5.1) kwa kila mwanachi, hivyo Watanzania hawana budi kufanya jitihada za makusudi ili kuinua uchumi wao. Tunataka kutoka kwenye Tanzania yenye umasikini na kuwa Tanzania yenye uchumi imara, sasa tunatumia umeme kupata uchumi mkubwa katika nchi hii, nawaomba Watanzania tupunguze siasa tufanye kazi ili twende kwenye uchumi imara,  alisema Muhongo.Aliwataka Watanzania kukaa mkao wa kula, kwani bomba la kilometa 542 kutoka Mtwara-Songosongo hadi Dar es Salaam, limekamilika na hivyo Watanzania wataanza kunufaika na umeme ambao utashuka bei.Aliongeza kuwa ifikapo mwaka 2025, Watanzania zaidi watakuwa wanatumia umeme ambapo Serikali itaongeza uzalishaji wa umeme na kwamba Tanzania ndio nchi pekee Afrika Mashariki, ambayo ina mradi wa umeme vijijini.