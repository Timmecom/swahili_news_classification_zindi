 Katika promosheni hiyo, mteja anatakiwa kutuma ujumbe wenye neno JAY kwenye namba 15544 ili kujua kama namba yake imeibuka na ushindi katika droo inayofanyika kila siku.Meneja Uhusiano wa Umma wa Vodacom Tanzania, Matina Nkurlu alitoa mwito huo baada ya kumalizika kwa droo ya sita ya promosheni hiyo.Nkurlu alisema kila mteja wa Vodacom anashirikishwa katika promosheni na anachotakiwa kufanya kutuma ujumbe wa kujua kama ameibuka kuwa mshindi wa siku. Mfumo wa promosheni hii kila namba ya mteja wa Vodacom inashirikishwa kinachotakiwa ni kutuma ujumbe yaani kucheki kujua kama wameshinda ili wasipoteze bahati zao, mpaka sasa kuna wateja watano wamejishindia Sh milioni moja kila mmoja na wengine 947 wamejishindia muda wa maongezi,  alisema.Nkurlu aliongeza kusema kuwa bado kuna Sh 29,995,000,000 za promosheni hiyo inayoendelea ya zikiwasubiri wateja wa Vodacom na Watanzania kwa ujumla wanaoshiriki katika promosheni hiyo.Kwa mujibu wake, promosheni itafanyika kwa siku 100 mfululizo na Vodacom imepanga kutoa mshindi mmoja wa Sh milioni 100, washindi kumi wa Sh milioni 10 na washindi 30 wa Sh milioni moja kila siku. Pia washindi elfu kumi watapokea muda wa maongezi wa bure wenye thamani ya Sh 1000.