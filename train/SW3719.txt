 Imesema imepunguza mzunguko wa fedha za Tanzania kwa kuongeza asilimia mbili kwa fedha za binafsi za mabenki zinazohifadhiwa BoT kufikia asilimia 10 Juni mwaka huu.Mchumi katika Kurugenzi ya Utafiti na Sera za Uchumi katika benki hiyo, Lusajo Mwankemwa alisema kuanzia mwezi Machi mpaka Juni thamani ya shilingi iliporomoka kwa kasi kutoka Sh 1,700 hadi Sh 2,400.Alisema sababu ya kuporomoka kwa shilingi zilikuwepo za ndani na nje ya nchi ikiwemo kukua kwa uchumi wa Marekani ambapo uliimarika na sababu za ndani ya nchi zikiwemo mwezi wa Januari hadi Juni kuwepo kwa watalii wachache hivyo kuingiza fedha chache za kigeni.Alisema wa sasa utalii nchini umeongezeka pamoja na hofu ya sakata la Escrow kwa wahisani kuisha kwa kuridhia kutoa fedha na tayari asilimia 50 au 60 zimeingizwa nchini na hofu iliyobakia ni moja ya uchaguzi ambayo ni ya msimu huku wakijipanga kuuza zaidi fedha za kigeni.Pia alisema mwaka huu ni wa uchaguzi hivyo wafanyabiashara wengi ambao ni wageni wanahofia utawala mpya kuja na sera mpya hivyo kuondoa fedha za kigeni, lakini sababu kubwa ilikuwa kuhofia uhitaji wa fedha za kigeni kutokana na sakata la Escrow na wageni kusitisha kutoa fedha.Alisema wafanyabiashara walijua kuwa uhitaji wa dola utapungua hivyo wakanunua na kuhifadhi kusubiri kuuza dola ikipanda hivyo BoT iliamua kuchukua hatua kwa kufuatilia ukuaji wa uchumi wa Marekani na mengineyo.Alisema kuanzia mwezi Januari hadi Mei waliuza dola milioni 414 kwa mabenki ya biashara lakini hawakupeleka mitaani na baada ya kugundua kuwa walihifadhi kusubiri kuuza, waliamua kuongeza kiwango cha mabenki kuhifadhi BoT fedha binafsi kutoka asilimia nane hadi 10.Alisema kuanzia Juni mosi waliwapa taarifa ya kuongeza fedha hizo za kuhifadhi benki hivyo kupunguza mzunguko wa fedha za kitanzania na kufanya kuzitoa dola na kuzibadili kwa fedha ya kitanzania na matokeo yake yameanza kuonekana kwa dola kushuka.