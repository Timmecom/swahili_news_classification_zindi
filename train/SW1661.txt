 Miji hiyo ni Dar es Salaam, Mwanza, Kilimanjaro, Zanzibar na Mbeya na pia safari ya kimataifa kati ya Dar es Salaam na Johannesburg, Afrika Kusini. Kwa mwaka mmoja sasa Fastjet imeona Watanzania wakisafiri kwa ajili ya mikutano ya kibiashara na kutembelea ndugu na jamaa hivyo kuepusha uchovu na muda mwingi wa kusafiri kwa saa nyingi kwa kutumia barabara,  alisema Mkurugenzi Mtendaji wa Fastjet, Ed Winter.Kwa mujibu wa Winter, kampuni ilianza kwa safari mbili kutoka Dar es Salaam kwenda Mwanza na Kilimanjaro.Baada ya mahitaji ya safari za ndege kuongezeka, iliitikia mwito kuongeza safari mbili za nchini na moja ya kimataifa kwenda Johannesburg ndani ya mwaka mmoja. Winter alisema wana mpango wa kuongeza safari nyingine ya kimataifa kwenda Zambia ambayo ipo katika hatua nzuri. Usafiri wa ndege wa bei nafuu ni muhimu sana kwa ajili kukuza uchumi wa Afrika,  alisema Winter. Kampuni hiyo ambayo nauli zake zinatajwa kuwa nafuu, zinaanzia Sh 32,000 na kwa safari za kimataifa, inaanzia Sh 160,000 lakini bila ada na kodi za Serikali.Wakati huo huo katika kusherehekea mwaka mmoja wa huduma zake, kampuni imetoa ofa maalumu leo ambako tiketi za safari kati ya Januari 6 na Machi 29 mwakani zitauzwa kwa bei ya chini ya Sh 32,000.