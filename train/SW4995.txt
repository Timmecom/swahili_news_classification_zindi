 WAWAKILISHI wa Tanzania katika michuano ya Ligi ya Mabingwa Afrika, Simba wanatarajiwa kuondoka leo kuwafuata JS Saoura ya Algeria huku wakiweka hadharani mipango ya kuwafunga nyumbani kwao.JS Saoura kama ilivyo Simba haijapoteza mchezo wowote kwenye uwanja wake wa nyumbani na inatarajia kukutana na wekundu hao Jumamosi, ikiwa na kumbukumbu ya kupoteza mabao 3-0 kwenye Uwanja wa Taifa, Dar es Salaam.Akizungumzia wapinzani wake hao, Kocha Patrick Aussems amesema kutopoteza kwa timu hiyo kwenye uwanja wao kunamaanisha kuwa wako tayari kuwaharibia. Kila kitu kina mwanzo na mwisho, inamaanisha kama hawajapoteza kwenye uwanja wao wa nyumbani tuko tayari kuwatibulia, lengo letu ni kwenda kupata pointi,  amesema.Tangu Saoura ifungwe na wekundu hao ugenini, hakuna mchezo mwingine iliyopoteza zaidi ya kushinda mmoja na kupata sare mbili nyumbani kwao dhidi ya Al Ahly bao 1-1 na ugenini dhidi ya AS Vita 2-2 kule Jamhuri ya Kidemokrasia ya Congo (DRC) na kushinda dhidi ya As Vita nyumbani bao 1-0 katika mchezo wa marudiano.Kwa upande wa Simba walipoteza michezo miwili ugenini dhidi ya A Ahly mabao 5-0, dhidi ya As Vita mabao 5-0 na kushinda miwili nyumbani dhidi ya Saoura mabao 3-0 na Al Ahly mchezo wa marudiano bao 1-0.Wekundu hao wa Msimbazi wanatarajiwa kuifuata Saoura leo kwa Shirika la Ndege la Emirates kujiandaa na mchezo huo muhimu kupata matokeo ili kujiweka katika mazingira mazuri ya kuingia hatua ya robo fainali.Timu zote katika Kundi A, zina nafasi ya kuingia hatua hiyo kutegemea na matokeo ya mechi mbili zilizobaki kwa kila mmoja.Anayeongoza kundi hilo ni Al Ahly yenye pointi saba, ikifuatia Simba yenye pointi sita, Saoura yenye pointi tano na Vita ikishika mkia kwa pointi nne.Kuelekea katika mchezo huo, Aussems kikosi chake chenye wachezaji tegemeo, kimejitahidi kuonesha kiwango ndani ya siku 15 katika michezo ya ligi, ambapo imeshinda mechi zote wakati ikiendelea kupunguza viporo vyake.Alisema mchezaji atakayekosekana ni Erasto Nyoni kwani ndio kwanza amerejea kutoka kwenye majeraha na bado hajapona vizuri.