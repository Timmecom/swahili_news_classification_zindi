.Naibu Waziri wa
Ardhi, Nyumba na Maendeleo ya Makazi Dkt Angeline Mabula,  ameitaka halmashauri ya wilaya ya Mafia mkoani
Pwani kuandaa mazingira ya  kupokeaWawekezaji
katika sekta ya utalii kwa kupanga na kupima maeneo yake.Dkt Mabula ametoa
kauli hiyo kwa nyakati tofauti, baada ya kusikiliza kero za migogoro ya ardhi kutoka
kwa Wakazi wa kata za Baleni na Kilindoni, akiwa katika ziara yake ya siku
mbili iliyokua na lengo la kuhamasisha ukusanyaji maduhuli ya serikali kupitia
kodi ya ardhi, kukagua masijala ya ardhi pamoja na mfumo wa ukusanyaji kodi ya
ardhi kwa njia ya Kielektroniki.Amesema kuwa,  eneo la Mafia limekaa kimkakati na
yasipofanyika maandalizi mapema kama vile kupima maeneo ya Uwekezaji,  basi migogoro ya ardhi haitaisha na hivyo
kuwafanya Wawekezaji kushindwa kuwekeza katika wilaya hiyo.  Huu ni mwaka wa
uwekezaji, Wizara ya ardhi ni Wizara wezeshi,  tutafanya kila jitihada kupima viwanja katika
eneo la Mafia, kwa kuwa watu wengi wanataka kuwekeza Mafia lakini Mafia yenyewe
haijawa tayari  amesema Dkt Mabula.