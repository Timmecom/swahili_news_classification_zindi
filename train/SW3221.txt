 Mwenyekiti wa Bodi ya kampuni hiyo, Waziri Mkuu mstaafu, Cleopa Msuya alisema hayo jana wakati wa mkutano wa 42 wa wanahisa wa kampuni hiyo na kusema Sh bilioni 84.9 ziliwekezwa ukilinganisha na Sh bilioni 101.8 kwa mwaka uliopita.Alisema kwa mafanikio hayo ya kiutendaji, kampuni ilipendekeza gawio la Sh bilioni 151.7 sawa na Sh 500 kwa hisa, ambayo ni asilimia 11 zaidi ya mwaka jana. Msuya alisema kampuni hiyo imeendelea kuimarisha uchumi wa Tanzania kwa kutoa ajira kwenye viwanda vyake katika mikoa ya Dar es Salaam, Arusha,Mbeya na Mwanza na viwanda vya Tanzania Distilleries inayotengeneza Konyagi na Darbrew inayotengeneza Chibuku.Alisema pia kutumia malighafi za wakulima, kama zabibu na shayiri, ambayo wanatumia tani 14,000 hivyo kuwahakikishia kupata soko la uhakika hivyo kukuza uchumi. Msuya alisema wanaomba serikali itakayoingia madarakani, kuangalia eneo la kodi ambalo wamekuwa wakilalamikia mara kwa mara na kupunguza urasimu katika utendaji serikalini.Mkurugenzi Mtendaji wa kampuni hiyo, Roberto Jarrin alizindua nembo mpya ya kampuni zake tatu na kuziweka pamoja, ambazo ni Tanzania Breweries (TBL),Tanzania Distilleries na kampuni ya Darbrew na kufahamika kama TBL Group.Alisema soko kubwa la bidhaa zao ni ndani ya nchi na nje wanauza kwa asilimia ndogo kama bia katika nchi ya Kenya na Konyagi wanauza Rwanda na Msumbiji.