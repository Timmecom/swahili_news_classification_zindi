 MAKAMU wa Pili wa Rais wa Zanzibar Seif Ali Idd leo atakuwa mgeni rasmi katika ufun- gaji wa Tamasha la Nne la Utamaduni la Afrika Mashariki (JAMAFEST) kwenye Uwanja wa Taifa jijini Dar es Salaam. Kwa mujibu wa ratiba, Idd mbali na kuhutubia katika tamasha hilo, pia atakabidhi bendera kwa nchi itakayoandaa tamasha la tano la JAMAFEST lita- kalofanyika mwakani. Aidha, mgeni rasmi kabla ya kukabidhi bendera hiyo, atatoa zawadi na tuzo mbalimbali kwa washindi na washiriki wengine waliofanya vizuri katika tamasha hilo.JAMAFEST lilianza Septemba 21 na linakamilika leo, ambapo kwa wiki nzima kulikuwa na shughuli mbalimbali kuanzia ngoma za utamaduni, michezo mbalimbali, maonesho ya bidhaa, semina na makongamano yaliyoendeshwa na viongozi mbalimbali kutoka katika mataifa ya Afrika Mashariki. Kwa mujibu wa ratiba ya ufungaji iliyotolewa jana, vikundi mbalimbali vya vya burudani vitatumbuiza leo kikiwemo kile cha ubu- nifu kutoka Kenya, kikundi cha ngoma kutoka Burundi, Kikundi cha Shada kutoka Tanzania, Uganda na Brass Band ya Tanzania.Kundio maarufu la muziki wa dansi nchini la The African Stars `Twanga Pepeta  nalo litafanya vitu vyake pamoja na makundi la Fountain Gate la Tanzania, Nairobi Ensable-Kenya, Kundi la Utamaduni- Rwanda, Mizizi Ensemble- Uganda.