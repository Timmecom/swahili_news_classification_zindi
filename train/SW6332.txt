 RWANDA kwa mara ya kwanza katika miezi ijayo itaanza kutumia usafiri wa boti ili kupunguza gharama za usafiri na kuhamasisha biashara na nchi jirani.Hatua hiyo ni mkakati wa nchi hiyo kuendeleza aina nyingine ya usafiri kuunganisha na barabara, reli, maji na miundombinu ya anga.Mikakati ya usafiri wa maji ni katika ziwa Kivu, ambayo ni nyenzo muhimu ya kuunganisha nchi hizo na zile za Afrika ya kati kupitia nchi ya Jamhuri ya Kidemokrasi ya Congo (DRC) na Mto Akagera unaotokea Ziwa Victoria lililopo katika nchi za Uganda, Kenya na Tanzania.Wataalamu nchini humo wamebainisha kuwa hatua hiyo itapunguza gharama za usafirishaji mizigo kwa kupunguza bei kwa asilimia 50 mpaka 30. Katika Ziwa Kivu, Rwanda imepanga kuzindua boti mbili za mizigo na abiria kufikia miji miwili iliyopo ufukweni pamoja na Goma na Bukavu ya DRC.Waziri wa nchi katika usafirishaji, Dieu Uwihanganye amesema, meli ya Nkmombo 2 vifaa vyake na itaunganisha huko Karongi Rwanda na vinatarajia kuwasili mwezi ujao.Meli hiyo itakuwa na uwezo wa kusafirisha abiria 120 na takribani tani 15 za mizigo.Amesema vyombo hivyo vitamilikiwa na wadau binafsi na umma, huku bandari ikipangwa kuwa Karongi karibu na kituo cha mafunzo ya usafirishaji majini hususani huko Bwishura huku bandari nyingine zikiwa Nkora, Nkombo, Rusizi na Rubavu. Kati ya hizi tano tunatarajia kuajiri wakandarasi kuanza ujenzi wa bandari za rusizi na rubavu katika mwisho wa mwaka huu wa fedha,  amesema.Muingiliano hafifu kati ya Rwanda na DRC umekuwa changamoto katika ufanyaji biashara baina ya nchi hizo mbili kwa DRC kuwa soko kubwa la biashara zisizo rasmi nchini Rwanda ambapo takwimu zinaonesha Congo ikiingiza asilimia 86.2 ya uingizaji bidhaa isiyo rasmi ikifuatiwa na Uganda kwa asilimia 11.1 na Burundi asilimia 2.7