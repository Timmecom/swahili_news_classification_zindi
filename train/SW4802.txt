 Watu hao walishiriki katika promosheni hiyo, iliyoanza Septemba 7 mwaka huu na kutarajiwa kumalizika wiki ijayo kwa mshindi wa juu kupewa zawadi ya gari.Akizungumza jijini Dar es Salaam jana, Meneja Mauzo na Usambazaji wa Samsung Tanzania, Sylvester Manyara alisema idadi hiyo ya washindi imetokana na idadi ya droo tano zilizochezeshwa tangu kuanza kwa promosheni hiyo.Alisema Samsung imefurahishwa na mwenendo mzima wa droo, zilizofanyika kwa kipindi chote chini ya uangalizi na sheria za Bodi ya Michezo ya Kubahatisha na matarajio ni kuona droo ya mwisho itakayomtoa mmoja wa wateja wao atakayeibuka na gari hiyo aina ya Mitsubishi Double Cabin, inafanyika kikamilifu. Naomba nimhamasishe kila mtu kuendelea kununua na kusajili bidhaa halisi za Samsung kutoka kwenye maduka yetu au mawakala waliothibitishwa na Samsung wanaopatikana nchi nzima kwa lengo la kujiweka katika mazingira mazuri ya kushinda zawadi ya gari,kwani tunaamini kila mtu anaweza kuibuka mshindi,  alisema Manyara.Alitaja baadhi ya zawadi zilizotolewa kwa washindi mbalimbali kuwa ni kompyuta mpakato 5, majiko ya kupashia chakula 15, runinga za LED 32 , muziki wa nyumbani 16, Samsung Galaxy Tab 3, mashine za kufulia nguo 2, jokofu 3, na deki za DVD 27 ndani ya wiki tano kwa washindi toka mikoa ya Mwanza, Mbeya, Arusha, Dar es Salaam, Dodoma, Tabora, Kilimanjaro, Manyara, Morogoro na Kilimanjaro.