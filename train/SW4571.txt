 Mkutano huo pia ulihudhuriwa na Waziri wa Nchi, Ofisi ya Waziri Mkuu, Tawala za Mikoa na Serikali za Mitaa Hawa Ghasia na viongozi wa Tamisemi zaidi ya 300 kutoka nchini kote.Akizungumzia huduma kwa serikali, Bussemaker alisema kwa muda mrefu Benki ya NMB imekuwa na ubia na serikali kwa kutoa huduma mbalimbali ikiwa ni pamoja na kufanya miamala hadi kufikia Sh trilioni tisa kila mwaka ikiwa ni sawa na asilimia 15 ya Pato la Taifa. NMB pia hushughulikia zaidi ya miamala milioni 6 kwa mwaka inayohusisha Serikali, lakini vile vile ni mkopeshaji mkubwa wa wafanyakazi wa serikali ambapo zaidi ya Sh trilioni moja hutolewa kama mkopo kwa zaidi ya watumishi wa umma 250,000. Alisema ikiwa imesambaa kwa asilimia 98 ya wilaya zote nchini, NMB pia imekuwa ni sehemu bora yenye kukidhi mahitaji ya serikali za mitaa na hivyo kusaidia katika kukuza uchumi wa serikali za mitaa na Serikali Kuu nchini. Benki imeendelea kuongeza mtandao wake wa matawi na kufikia matawi 173 na ATM zaidi ya 587, NMB Wakala na miundombinu ya malipo ya kielektroniki ili kukidhi mahitaji ya serikali za mitaa,  alisema Bussemaker.Kuhusu gawio alisema benki hiyo imeweka rekodi ya juu kwa kukusanya faida kubwa inayofikia Sh bilioni 156 kwa mwaka 2014, ikiwa ni moja ya faida kubwa ambayo haijafikiwa na benki nyingine yoyote nchini na kuweza kutoa gawio la Sh bilioni 52 kwa wadau wake.Serikali kupitia wadau wake imekabidhiwa Sh bilioni 16.5. Imeweza pia kutoa ajira kwa wafanyakazi 3,000 na kuwa mwajiri mkubwa zaidi kwenye taasisi za kibenki, lakini pia tangu kuorodheshwa kwenye Soko la Hisa la Umma mwaka 2008 hadi sasa imejipatia thamani ya kukubalika na wabia. Bei za hisa za benki zimeongezeka mara 3.5 zaidi na kwa sasa ipo Sh 2,700. Wadau wa muda mrefu wameshuhudia hisa zao zikipanda kwa kiasi kikubwa tangu kuanzishwa kwa Soko la Hisa la Umma. Benki hivi sasa ina mtaji wa soko wa Sh trilioni 1.35 na ndio benki yenye thamani kubwa kwenye Soko la Hisa.