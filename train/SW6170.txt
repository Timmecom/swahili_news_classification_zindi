 Yanga ilicheza na Mbeya City juzi na kutoka sare ya bao 1-1 katika uwanja wa Sokoine lakini mchezo huo ulitawaliwa na vurugu dakika za mwisho zilizosababisha kipa wake, Youthe Rostand kupigwa mawe ikiwa ni dakika chache tangu beki wa City Ramadhani Malima kuoneshwa kadi nyekundu.Katibu Mkuu wa Yanga, Charles Mkwasa alisema hakukuwa na sababu yoyote mchezo wa juzi kuendelea baada vurugu kubwa zilizojitokeza uwanjani, mashabiki wa Mbeya City wakirusha mawe na silaha nyingine, hivyo wamekata rufaa. Wachezaji wangu walipatwa na wasiwasi na kupunguza kwa kiasi kikubwa fikra za kimchezo na zaidi wakicheza kwa hofu ya kuogopa kupigwa mawe, jambo ambalo liliwaruhusu wenyeji kuuteka mchezo hadi kupata bao la kusawazisha,  amesema Mkwasa.Amesema wakati mchezo ukiendelea dakika za mwishoni kipa Rostand alionekana kuwa na wasiwasi golini akihofia kutupia mawe na wenyeji kutumia mwanya huo kusawazisha bao hilo dakika za lala salama.Aidha, aliongeza kuwa katika rufaa yao wamelalamikia wapinzani wao kuchezesha wachezaji zaidi baada ya mmoja, Malima, kuoneshwa kadi nyekundu.