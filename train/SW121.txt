 KIKOSI cha timu ya soka ya Taifa ya vijana chini ya umri wa miaka 23, leo kiko ugenini mjini Bujumbura kucheza na wenyeji wao Burundi katika mechi ya kuwania kufuzu michuano ya Afrika  Afcon  kwa vijana wa umri huo.Akizungumza saa chache kabla ya kuondoka jana, kocha msaidizi wa timu hiyo Bakari Shime alisema timu hiyo haijapata maandalizi makubwa ila wanatarajia kuwatumia zaidi wachezaji ambao wanapata nafasi ya kucheza kwenye timu zao. Tunaondoka leo (jana) na kesho (leo) tutacheza na Burundi na tutarudiana Novemba 20 hapa Dar es Salaam, natarajia kuwatumia wachezaji wanaopata nafasi ya kucheza katika timu zao na naamini tutafanya vizuri kwa sababu nimewasoma vema Burundi,  alisema Shime.Wachezaji wanaounda kikosi hicho ni makipa Ramadhan Kabwili, Metacha Manta, Ally Salim, Mohamed Abdallah, Abdallah Shaibu, Oscar Masai, Abdallah Hamisi, Ismail Aidan, Kelvin Nashon, Adam Salamba, Mbaraka Yusuph na Salum Kihimbwa.Wengine ni Kelvin Sabato, Habib Kiombo, Ibrahim Hamad, Dickson Job, Nickson Kibabaje, Ally Ally, Ally Msengi na Ayoub Masoud. Benchi la ufundi ni kocha Bakari Shime, Zuberi Katwila, Adam Moshi, John Matangwa, Abdul Mgude, Joackim Mshanga na John Mashaka. Timu mbili za soka za Tanzania zimeshafuzu fainali za Afrika ambazo ni ile ya U-17 na ile ya soka la ufukweni na sasa ni zamu yah ii ya U-23 na Taifa Stars.