 MFUKO wa Hifadhi ya Jamii kwa Watumishi wa Umma (PSSSF) umeshawalipa wastaafu 10,000 Sh bilioni 880 tangu ulipoanzishwa baada ya serikali kuunganisha mifuko kadhaa ya hifadhi ya jamii.Meneja Kiongozi wa Uhusiano wa mfuko huo, Eunice Chiume alisema hiyo ni hatua kubwa ya mafanikio akiwataka wastaafu hao kuendelea kutoa ushirikiano stahiki kwa maendeleo ya mfuko.Alisema mfuko umeshalipa malimbikizo ya wastaafu waliorithi kutoka mfuko uliokuwa ukiwahudumia wastaafu hao wa PSPF kabla ya kuunganishwa kwa mifuko mingine, malimbikizo ya miaka miwili.Eunice alisema malimbikizo hayo ni Sh bilioni 119 baada ya kurudi kwenye kikokotoo cha zamani na hadi Machi mwaka jana wastaafu waliokuwa wameshahakikiwa walifikia 114,000 waliobaki ni 10,500. Aliongeza kuwa mfuko unawasihi wastaafu hao kuendelea kuhakiki kwenye ofisi za PSSSF zilizopo nchi nzima ili warejeshwe kwenye daftari la wastaafu na hatimaye kulipwa stahiki zao.Eunice alisema mfuko huo umejipanga kuhakiki wastaafu hata wale ambao ni wagonjwa kwa kuwafuata mahala popote walipo. Alisema mfuko unaendelea kungojea barua kutoka waajiri wa watu 227 waliowaajiri kama wafanyakazi wao ambao wengine walistaafishwa kutokana na sababu kadhaa wakiwamo wa vyeti feki waliotimuliwa. Tunaendelea kungojea ba- rua za uthibitisho kutokea kwa waajiri wao ili tujue nini cha kufanya kwa kuwa wapo ambao wamejikwaza tunashindwa kuwalipa, wakiwamo wa vyeti feki na wengineo,  alisema.