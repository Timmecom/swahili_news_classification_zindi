 WAZIRI wa Fedha wa Uganda, Matia Kasaija amezitaka nchi washirika katika Jumuiya ya Afrika Mashariki (EAC), kutangaza na kudumisha biashara katika kanda hiyo bila kubaguana.Amesema kitendo cha nchi moja kati ya sita zilizounda kanda ya Afrika Mashariki kukataa bidhaa kutoka nchi nyingine kinaondoa dhana nzima ya umoja wa nchi hizo na kurudisha nyuma juhudi za kutaka kuwa wamoja.Kasaija ameyasema hayo wakati wa ufunguzi wa Maonesho ya Kimataifa ya Biashara yaliyoandaliwa na Uganda katika mji wa Lugogo.Akitolea mfano kitendo cha Tanzania kudaiwa kuikataa sukari kutoka Uganda yenye thamani ya dola za Marekani milioni 400, amesema hali hiyo inarudisha nyuma juhudi za kanda hiyo kuimarisha biashara miongoni mwa nchi wanachama.Hata hivyo, utata wa sukari ulimalizwa hivyo ushirikiano unaendelea baina ya nchi hizo. Ujumbe wangu kwa wawakilishi na mabalozi mliopo hapa, chukueni ujumbe huu na muwaeleze viongozi wenu kuwa sisi wote ni wamoja katika Jumuiya ya Afrika Mashariki na tunalazimika kufanya kazi kwa pamoja,  alisema.