 KOCHA Mkuu wa Taifa Stars Emmanuel Amunike amefurahishwa na kiwango kilichooneshwa na wachezaji wake dhidi ya timu ya taifa ya Uganda jana.Amunike alipewa jukumu la kuinoa Taifa Stars mwezi mmoja uliopita akichukua nafasi ya kocha Salum Mayanga huo ulikuwa mchezo wake wa kwanza ambapo walitoka sare ya bila kufungana dhidi ya Uganda ugenini. Uganda walianza vizuri na sisi tulicheza kwa umakini na ujasiri zaidi katika nusu ya pili. Tunashukuru kwa matokeo kwani ulikuwa mchezo wa kuvutia kwani pande zote mbili zilicheza vizuri kwa dakika zote 90,  alisema Amunike.Winga huyo wa zamani wa Z amalek na Barcelona alisifu nidhamu kubwa ya wachezaji wake hasa kipindi cha pili cha mchezo huo na kuahidi kujipanga zaidi kupata matokeo mazuri nyumbani katika mechi zijazo.Kwa upande wake kocha wa Uganda, The Cranes Sebastien Desabre alisema matokeo hayo sio mazuri kwa upande wao kwani walikuwa kwenye uwanja wao wa nyumbani na hawakutarajia kingine zaidi ya ushindi. Baada ya mchezo huo Taifa Stars itacheza na Cape Verde katika Uwanja wa Taifa, Dar es salaam O ktoba 10 na Uganda Cranes wataikaribisha Lesotho katika Uwanja wa Nambole.