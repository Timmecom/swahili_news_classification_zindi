 \SERIKALI ya Mapinduzi ya Zanzibar imesema utaratibu wa utoaji wa vitambulisho vya taifa ni muhimu kwa sababu pamoja na mambo mengine utasaidia kupambana na kudhibiti uhalifu nchini.Hayo yamesemwa na Waziri wa Fedha na Mipango, Dk Khalid Salum Mohamed wakati akifungua Jengo la Mamlaka ya Vitambulisho vya Taifa (NIDA) lililopo Dunga, Wilaya ya Kati Unguja.Amesema Jamhuri ya Muungano wa Tanzania imepiga hatua kubwa katika mfumo wa kutoa vitambulisho vya taifa ambavyo sasa vimerahisisha katika utoaji wa huduma na kuweza kuwatambua wananchi wote mahitaji yao. Tanzania tunapongezwa na nchi mbalimbali za Afrika ya Mashariki na Kati kwa kufanikisha zoezi la kutayarisha vitambulisho vya taifa ambavyo vimesaidia kwa kiasi kikubwa kuwatambua watu na mahitaji yao,  amesema.Alisema wakati Zanzibar ikipiga hatua kubwa katika maendeleo ya sekta ya utalii, ni muhimu kukamilisha kwa zoezi la kuwatambua wananchi wote kwa kutoa vitambulisho vya taifa ili kudhibiti uhalifu. Tunawaomba wenzetu wa (NIDA) kukamilisha mchakato wa utoaji wa vitambulisho vya taifa kwa sababu ni njia moja wapo ya kukabiliana na uhalifu,  alisema.Mapema Mkurugenzi Mkuu wa NIDA Dk Arnold Mathias Kihaule alisema wamefanikiwa kutoa vitambulisho vya taifa kwa upande wa Zanzibar kwa asilimia 96.Dk Kihaule alisema tayari asilimia 87 ya wananchi wanamiliki vitambulisho vya taifa baada ya kukamilisha taratibu zote za usajili ikiwemo kupatikana kwa taarifa muhimu.Alisema asilimia ndogo iliyobakia zoezi la usajili ikiwemo kujaza fomu kwa ajili ya kupata vitambulisho vya taifa kwa upande wa Zanzibar, linaendelea. Mamlaka ya vitambulisho vya taifa (NIDA) tumepiga hatua kubwa katika kutoa vitambulisho vya taifa kwa upande wa Zanzibar ambapo tumefanikiwa kwa asilimia 96alisema.Aliitaja mikakati inayochukuliwa na NIDA ni pamoja na kufungua ofisi katika mikoa na baadhi ya wilaya ili kufanikisha zoezi hilo na kuondoa usumbufu kwa wananchi. Leo hii tunafungua Kituo cha Mamlaka ya Vitambulisho vya Taifa kwa ajili ya kurahisisha zoezi la usajili wa vitambulisho na kuondoa usumbufu kwa wananchi zaidi vijijini,  alisema.Baadhi ya wananchi walioshiriki uzinduzi wa jengo la NIDA Dunga ambalo limegharimu jumla ya Sh. bilioni 1.9 walifurahishwa na utaratibu mzuri wa taasisi hiyo na kuwaondolea usumbufu wananchi wa vijijini kuvifuata vitambulisho hivyo mjini Unguja."Huu ni utaratibu mzuri ambao umetuvutia sana ukilenga kuondoa usumbufu wa watu wa vijijini kuvifuata vitambulisho vya taifa mjini, alisema Haji Faki mkazi wa Mgeni Haji, Wilaya ya Kati Unguja.