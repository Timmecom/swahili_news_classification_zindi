 Hayo yalisemwa na Mkuu wa Mkoa wa Dodoma, Dk Rehema Nchimbi wakati akifunga mafunzo ya wajasiriamali wa Mkoa wa Dodoma yaliyoendeshwa na kampuni ya Mjasiriamali Kwanza Enterprises kwa udhamini wa Benki ya Akiba Commercial (ACB).Alisema wanawake wengi wamekuwa wakijitahidi kufanya biashara lakini wanashindwa kuwa na mipango mizuri ya fedha wanazopata kwani asilimia kubwa ya fedha hizo hutumika kununua nguo. Kila nguo inapotoka unayo, wako wengi watanunua si lazima ununue wewe, kila siku unahangaika na khanga mpya achana na hayo fikiria maendeleo ya biashara kwanza,  alisema.Pia alisema wengi wamekuwa wakitumia fedha za mtaji wa biashara kununua vocha za simu na kuzungumza bila mpangilio bila kufahamu kuwa fedha wanazotoa mara nyingi huwa hazirudi.Aidha aliwataka wajasiriamali hao kutosita kukopa katika taasisi za kifedha ili waweze kuinua mitaji yao na kujiimarisha kibiashara kwani hata wafanyabiashara wakuba wamekuwa wakitumia taasisi za fedha kupata mikopo kwa ajili ya kuendesha biashara zao.Mkurugenzi wa Mjasiriamali Kwanza Enterprises, Dk Didas Lunyungu alisema washiriki wanawake wamekuwa wakihudhuria kwa wingi kwenye mafunzo hayo kwenye mikoa mingi ambapo wamekuwa wakipita kupata mafunzo hayo.Wajasiariamali zaidi ya 800 wa mkoa wa Dodoma walihudhuria mafunzo hayo ambapo miongoni mwa mambo waliyofundishwa ni pamoja na ufugaji wa kisasa, kupika vyakula mbalimbali na utengenezaji wa sabuni za usafi na utengenezaji wa batiki na vikoi.