 KOCHA msaidizi wa timu ya Yanga SC, Noel Mwandila amewatupia lawama waamuzi waliochezesha mchezo wao wa juzi dhidi ya Pyramids FC baada ya timu yao jana kufungwa 2-1.Yanga ilipokea kichapo hicho katika mchezo wa kwanza wa mchujo uliofanyika kwenye Uwanja wa CCM Kirumba jijini hapa na hivyo kuwa na kibarua kigumu kuiondoa katika mchezo wa marudiano nchini Misri Jumapili. Akizungumza na gazeti hili, Mwandila alisema kadi nyekundi aliyopewa mchezaji wao, Kelvin Yondan katika dakika ya 90 haikuwa halali na hakustahili kupewa.Alisema mwamuzi alitakiwa kutoa kadi ya njano na sio nyekundu ya moja kwa moja. Mchezo huo ulichezeshwa na refa wa kati, Kalilou Traore kutoka nchini Ivory Coast akisaidiwa na washika vibendera nao kutoka nchini humo.Licha ya kadi hiyo, Mwandila alisema wapinzani wao Pyramids FC walitumia makosa yaliofanywa na wachezaji wake ndipo wakaweza kupata mabao yote mawili, huku akisema mchezo ulikuwa mgumu kutokana na makali ya wapinzani wao. Alisema pia bao la pili waliofungwa ni wachezaji wao walikosa umakini na kupelekea kuruhusu bao la pili.Alisema hawajaka tamaa kwani watapambana ili kuhakikisha wanaibuka na ushindi katika mchezo huo na kutinga hatua ya makundi ya Kombe la Shirikisho Afrika. Kocha wa Pyramids, Sebastian Desabre alisema anafurahi ushindi huo kutokana na wachezaji wake kucheza kwa nidhamu kubwa na kuweza kushinda.Kocha huyo wa zamani wa timu ya Taifa ya Uganda, Asec Mimosas na JS Saoura alisema uwanja haukuwa mzuri sana jambo liliopelekea wachezaji wake kuweza kushindwa kutumia nafasi mbalimbali walizotengeneza katika vipindi vyote.Alisema katika kipindi cha kwanza walistahili kuongoza kwa mabao bao 3-0. Alisema bado ana kibarua kigumu mbele yao kwakuwa wanatakiwa kushinda mchezo wa marudiano ili kutinga hatua ya makundi. Desabre alisema timu yake haijawahi kupoteza mchezo wake wa nyumbani, hivyo ana matumaini makubwa ya kushinda na kuifungisha virago Yanga.