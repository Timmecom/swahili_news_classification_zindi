 Pinda aliyasema hayo jana jijini Dar es Salaam katika hotuba yake iliyosomwa kwa niaba yake na Waziri wa Nchi, Ofisi ya Waziri Mkuu (Uwekezaji na Uwezeshaji), Christopher Chiza katika Mkutano Mkuu wa mwaka wa wanachama wa GS1 Tanzania.Alisema GS1 Tanzania imekuwa ikitoa huduma ya utoaji wa Msimbomilia (Bar Codes) ili kutambulisha bidhaa za Tanzania kwa lengo la kuisaidia serikali kuongeza mapato kupitia ongezeko la thamani kwenye bidhaa zinazouzwa kwa njia ya rejareja.Alisema taarifa zinaonesha baadhi ya nchi jirani bado hazina mfumo wa utambuzi wa bidhaa zao hivyo ni vyema kuchangamkia fursa hiyo na kukisaidia chombo hicho ili kuweza kupata wateja katika nchi hizo na hivyo kupanua wigo wake wa wateja.Awali, Mwenyekiti wa Bodi ya GS1 Tanzania, Yakub Hashim alisema mpaka sasa makampuni 751 na bidhaa 13,500 tayari zimekwishajisajili na GS1 Tanzania na zinatumia huduma hiyo ya kutambulisha bidhaa zao.Aidha alisema changamoto kubwa waliyonayo ni ya kifedha ili shughuli za GS1 ziende kwa kasi kwa mujibu wa mpango mkakati wanahitaji Sh bilioni 2.