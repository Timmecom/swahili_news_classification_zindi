 MWAKA jana, Mkurugenzi Mtendaji wa Mamlaka ya Usimamizi wa Bandari Tanzania (TPA), Deusdedit Kakoko, alifanya mahojiano na gazeti hili na kusema kwamba kimsingi majukumu makubwa ya mamlaka hiyo yanatokana na sheria ya Bunge iliyoanzisha TPA. Alisema sheria hiyo namba 17 ya mwaka 2004 inasema kwamba kazi za TPA ni kuhakikisha inajenga, kuendeleza na kusimamia bandari zote nchini.Akijibu swali la Bandari ni nini, Kakoko alisema eneo lolote lile ambalo chombo cha majini, hata kama ni mtumbwi, kinakwenda, inaweza kuwa kwa madhumuni ya kufanya biashara, kubeba abiria au kwa sababu ya kujihifadhi dhidi ya upepo mkali, kipindi chote ambacho chombo hicho kitakuwa kimesimama mahala hapo, kwa mujibu wa sheria, eneo hilo ni bandari. Hivyo, Mamlaka ya Usimamizi wa Bandari Tanzania inaangalia mahali kokote ambako vyombo vya majini vinakwenda na kusimama kwa ajili ya biashara au shughuli nyingine,  alisema. Alisema baadhi ya watu hawana uelewa wanapoamua kuanzisha bandari bila kujua kwamba kwa mujibu wa sheria kila bandari lazima iwe chini ya usimamizi wa TPA. Ndio maana unasikia maneno kama bandari haramu, bandari bubu, bandari zisizo rasmi au bandari binafsi kwa sababu watu wanaanzisha bandari bila kujua sheria zinasemaje huku wakitaka kuendelea na hizo bandari,  alisema. Alisema kwamba wakati mwingine wanaoanzisha bandari hizi zisizo rasmi ni taasisi za umma lakini nao unakuta hawana uelewa kuhusu sheria inasema nini kuhusu bandari.Akasisitiza kwamba moja ya jukumu la TPA ni kujenga na kuendeleza bandari kwenye eneo la bahari nchini kuanzia eneo la kaskazini ambako Tanzania inapakana na Kenya hadi kusini inakopakana na Msumbuji. Pia kwenye maziwa yote hasa yale ya Ziwa Victoria, Tanganyika, Nyasa na kwenye mito. Hivyo utaona kwamba bandari inaweza kuwa tayari imeendelezwa au imejengwa na TPA, lakini inaweza ikawa haijajengwa na kuendelezwa na TPA pia,  alisema. Mkurugenzi huyo Mkuu alisema kazi nyingine ya TPA ni kushirikiana na taasisi zingine za umma au sekta binafsi kuendeleza bandari nchini.  Pamoja na kujenga na kufanya matengenezo au kushirikiana na wawekezaji wengine, TPA tuna kazi pia ya kuendesha shughuli za kibandari. Yaani, bila kupitia kwa mtu mwingine, tunapokea meli, tunazileta bandarini, tunazifunga, tunaanza kupakia mizigo au kupakua pamoja na kutunza shehena tukisaidiana na wadau wengine,  alisema.Hivi karibuni, gazeti hili lilifanya mazungumzo na Meneja wa Bandari za Ziwa Victoria, Morris Mchindiuza, akiwa ofisini kwake jijini Mwanza, ambapo anasema moja ya changamoto wanazokutana nazo ni ziwa hilo kuwa utitiri wa bandari bnafsi. Meneja huyo anasema ziwa hilo katika fukwe zake hadi visiwani, kwa upande wa Tanzania kuna bandari zisizo rasmi zaidi ya 300.  Licha ya sheria kueleza waziwazi kwamba TPA ndio pekee yenye mamlaka ya kusimamia bandari, lakini kumekuwa na changamoto kidogo kwa baadhi ya halmashauri kuelewa na kusaidia TPA katika kutekeleza sheria hii ya Bunge (17/2004),  anasema.Anasema katika kupambana na tatizo hilo wamekuwa wakitoa elimu kwani baadhi ya watu hawana kabisa uelewa huo.  Tulianza kufanya mikutano na wakuu wote wa mikoa mitano inayozunguka Ziwa Victoria (Mara, Mwanza, Kagera, Simiyu na Geita), kwa kuwaeleza juu ya hii sheria na pia tumekutana na wakuu wa wilaya zote ambazo ziko pembezani mwa Ziwa pamoja na wakurugenzi wa halamshauri zote,  anasema. Mchindiuza anasema bado