 Mafunzo hayo yanatolewa na Shirika la Kuhudumia Viwanda Vidogo Nchini (SIDO) kwa kushikiana na Shirika la Marafiki wa Elimu Dodoma (MED).Mratibu wa mradi huo wa vijana, Regina Francis alisema mafunzo hayo yatawasaidia mafundi hao kutumia njia za kisasa zitakazowawezesha kuingia kwenye soko la ushindani uliopo hivi sasa duniani kote.Alisema shirika hilo limekuwa likiendesha miradi kwa lengo la kuwawesha vijana kufanya kazi, ili kuepukana na vitendo hatarishi, ikiwemo wizi na utumiaji wa dawa za kulevya.Pia alisema Shirika hilo la MED limefadhiliwa na Shirika la Kazi Duniani (ILO) limefanikiwa kwa kiasi kikubwa kuwawezesha vijana wengi kujishughulisha na kazi na hata kama hawakufanikiwa kuajiriwa serikalini.Mratibu huyo alisema mpaka sasa Sido imefanikiwa kuwapatia mafunzo vijana wapatao 30 kwa muda wa siku 18 ambao watafanyiwa mpango wa kupata mikopo kwa ajili ya kuazishwa miradi yao katika sekta ya ngozi.Kwa upande wake, Meneja wa Sido mkoani Dodoma, Abel Mapunda alisema awali kabla Shirika hilo kuanzishwa kwa vituo vya mafunzo ya maendeleo ya ngozi, malighafi ya ngozi yalikuwa yakipotea na hivyo kusababisha hasara.Alisema malighafi za ngozi hivi sasa zimekuwa ikitambulika kuwa na thamani, kwani imekuwa ikithaminiwa kwa bidhaa zake na sio kusafirisha sana kama malighafi.Alisema katika kuhakikisha kuwa shirika hilo, linanyanyua maendeleo ya malighafi ya mifugo, limeanza kutoa mafunzo kwa vijana ya kuajili ya kuendeleza malighafi ya ngozi.Pia alisema mafunzo hayo yanalenga kutengeneza bidhaa zitakanazo na ngozi kama vile viatu na magebi, na kwamba kuwawezesha vijana kuwa na ajira ya kujitegemea.