 BAADA ya timu ya Coastal Union kupokea kichapo cha mabao 8-1 kutoka kwa bingwa mtetezi wa Ligi Kuu Simba, Mwenyekiti wake Steven Mguto amedai funga ya mwezi wa Ramadhani imechangia kufunga mabao hayo.Coastal juzi ilifungwa mabao hayo kwenye Uwanja wa Uhuru Dar es Salaam na kuipa Simba nafasi ya kupanda kileleni mwa msimamo wa ligi hiyo. Mguto alisema kikosi hicho wachezaji wanane kati ya 11 walioanza kikosi cha kwanza walikuwa kwenye funga. Aidha mwenyekiti huyo amekiri kikosi hicho kukabiliwa na ukata ambapo hadi sasa wachezaji hao hawajalipwa stahiki zao za Aprili moja ya mambo yaliyochangia kupoteza mechi hiyo muhimu.  Kati ya kikosi kilichoanza wachezaji wanane walifunga mwezi mtukufu wa Ramadhani ukichanganya na uchovu wa safari imechangia kupoteza mchezo kwa mabao mengi nakubali madhaifu kama mwenyekiti wa timu, lakini naamini mambo yataisha na tutamaliza salama ligi,  alisema Mguto ambaye ni Mwenyekiti wa Bodi ya Ligi Kuu Tanzania Bara.Mguto amewaomba radhi wapenzi, mashabiki na wanachama wa timu hiyo kwa matokeo hayo na kwamba watajipanga matokeo hayo yasijirudie tena. Kwa upande wake kocha wa timu hiyo Juma Mguto baada ya kukamilika kwa mchezo huo alisema wamevuna walichokipanda.  Niseme tu nikweli tumefungwa kwa makosa waliyofanya wachezaji wangu tena ya kujirudiarudia jambo ambalo ni hatari pale unapokutana na wachezaji wenye akili ya kutumia nafasi kama wa timu ya Simba nirudie tena tumevuna tulichokipanda kuelekea kwenye mchezo huu wa leo (juzi),  alisema Mgunda.