 Miongoni mwa vifaa hivyo ni mashine ya kukaushia nywele, vifaa vya kuoshea nywele, viti na masinki. Vitendea kazi hivyo mbalimbali vitamuwezesha kupanua wigo wa huduma zinazopatikana katika saluni yake.Akikabidhi vifaa hivyo Meneja wa huduma kwa jamii wa Airtel , Hawa Bayumi alisema sambamba na kuongeza idadi ya huduma zitakazopatikana katika saluni ya Prisca, vifaa hivyo vitamuwezesha kuhudumia wateja wengi zaidi kwa wakati mmoja.Alisema hali hiyo itamuwezesha Prisca kuajiri vijana wenziwe ili kuendeleza biashara na kukuza kipato chake.Bayumi alisema mpango huo wa kuwawezesha wajasiriamali vijana ili kuwaongezea kasi ya maendeleo ya kibiashara ni sehemu ya kurudisha mapato ya kampuni hiyo kwa jamii kwa namna inayoleta tija kwa taifa. Sisi tumeona ni vizuri kushirikiana na wajasiriamali na hasa vijana ili kuhakikisha tunawawezesha na kukuza mitaji yao ya biashara kwa mafunzo na vifaa,  alisema meneja huyo.Awali akipokea msaada huo Prisca ameshukuru kwa vifaa hivyo na kuahidi kuendeleza zaidi biashara hiyo ili kutimiza ndoto zake za kuwa mfanyabiashara mkubwa. Naahidi kuongeza juhudi na kutumia vyema msaada huu ili kuhakikisha nakuza na kuendeleza biashara yangu lakini pia nitatoa fursa kwa vijana wenzangu,  alisema Prisca. Kampuni ya simu ya Airtel inazunguka nchi nzima kukutana na vijana kwa lengo la kuwapa elimu ya ujasiriamali.