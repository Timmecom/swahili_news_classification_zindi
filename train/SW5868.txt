 LICHA ya kuwa mwenyeji wa mashindano ya vyama vya michezo kwa shule za msingi Afrika Mashariki (Feasssa), wanariadha wa Tanzania wameshindwa kutamba katika mbio za riadha zilizofanyika jijini Arusha .Wanariadha mbalimbali walishindana katika mbio za meta 10,000, meta 5000, 3000, 1,500, 800, 400, kutupa mkuki, kisahani, tufe, kuruka juu, kuruka chini na miruko mitatu.Wanariadha kutoka nchini Kenya wameendelea kufanya vyema katika mchezo huo na kuibuka washindi, ambapo kwa upande wa wanawake walioshoriki riadha mbio tofauti tofauti Kenya ilifanikiwa kunyakua jumla ya medali saba za dhahabu, tano za fedha na sita za shaba.Nchi ya Uganda ilifuata kwa wanariadha wake kufanya kweli kwa kujikusanyia jumla medali sita za dhahabu,nane za fedha nan ne za shaba huku wenyeji Tanzania wakiambulia medali mbili za fedha na tano za shaba, huku Zanzibar na Rwanda hazikupata kitu, Kwa upande wa wanaume, Kenya ilijikusanyia jumla ya medali 11 za fedha, sita za fedha na nne za shaba wakati Uganda ilifuata kwa kuwa na jumla ya medali nne za dhahabu, sita za fedha na sita za shaba huku wenyeji Tanzania haikupata kitu katika dhahabu, ilipata meali tatu za fedha na tatu za shaba.Zanzibar haikupata kitu. Matokeo ya jumla kwa wanawake na wanaume nchi Kenya iliongoza kwa kuondoka na jumla ya medali 18 za dhahabu, 11 za fedha na 10 za shaba na kufanya kuwa na jumla ya medali 39, sawa na pointi 359.Uganda ilifuatia mshindi wa pili kwa kukusanya jumla ya medali 10 za dhahabu, 14 za fedha na 10 za shaba na kuwa na jumla yamedali 34 sawa na pointi 334 huku Tanzania ikishika nafasi ya tatu kwa kuambulia medali mbili za dhahabu, tano za fedha na nane za shaba ikikusanya jumla ya pointi 209.Nchi ya Rwanda ilishika nafasi ya nne kwa kupata jumla ya medali mbili tu za shaba na Zanzibar haikupata kitu.Matokeo mengine mwanariadha Faith Kipsang kutoka Shule ya St. Francis ya Kenya alichaguliwa kuwa mwanariadha bora kwa wanawake, huku mwanariadha Layeng Eric Sibryanda kutoka Gombe nchini Uganda aliibuka mwanariadha bora kwa wanaume.Akizungumzia matokeo hayo kocha wa timu ya riadha ya Tanzania katika michuano ya FEASSSA, Robert Kalyahe ambaye mjumbe wa Kamati ya Ufundi ya Riadha Tanzania (RT), alikiri kushindwa katika mashindano hayo.Alisema Tanzania sio kwamba wamepotea bali nchi za Kenya na Uganda zina mfumo mzuri wa kuendeleza michezo nchini mwao, kwani wanaanzia shuleni kuibua watoto na kwajenga katika michezo aina yote ndio maana wamekuwa wakishinda. Binafsi tumepigwa kwani pia tumeokoteza tu vijana kutoka mashindano ya Umiseta yaliyofanyika Mtwara na muda wa mafunzo ulikuwa mfupi, hali ya hewa pia ilituchanganya hapa Arusha, lakini yote kwa yote tumejifunza kutoka kwa wenzetu Kenya na tutajua nini cha kufanya, alisema Kalyahe.Alisema Tanzania inapokosea ni kuweka muda mchache inatakiwa kuweka muda mrefu wa maandalizi vijana wachaguliwe mapema tena ikiwezekana wachezaji wawekwe katika shule moja ili kuwa na maandlaizi ya kutosha.Yohana Misese ambaye ni kocha wa riadha na mjumbe wa Kamati ya Utendaji ya RT alisema inasikitisha, kwani Watanzania wamekuwa wakienda kwenye mashindano na kurudi bila kufanya tathmini wapi wanakosea . Tumeona wenzetu wako makini katika maandalizi na timu wameandaa kwa muda mrefu tofauti na sisi tumeandaa kwa wiki mbili hali inayopelekea kuwa na maandalizi yasiyo na matokeo mazuri,  alisema Misese.