 WAZIRI wa Nchi Ofisi ya Waziri Mkuu, Sera, Bunge, Kazi, Ajira, Vijana na wenye Ulemavu, Antony Mavunde amesema vijana 700 kutoka wilaya saba za mkoa wa Dodoma watapatiwa mafunzo kuhusu kutengeneza  green house .Alisema hayo mwishoni mwa wiki katika kijiji cha Nzali Kata ya Chilonwa Wilaya ya Chamwino wakati wa uzinduzi rasmi maadhimisho ya miaka 42 ya kuzaliwa kwa Chama Cha Mapinduzi (CCM) uliofanywa na Katibu Mkuu wa CCM, Dk Bashiru Ally.Alisema katika kuhakikisha vijana wanapata fursa mbalimbali, vijana 100 kila wilaya za mkoa wa Dodoma watafundishwa kutengeneza green house.Alisema mafunzo hayo yatatolewa na wataalamu kutoka Chuo Kikuu cha Sokoine cha Kilimo (SUA) kilichopo mkoani Morogoro, lengo ni kuhakikisha vijana wanatumia fursa zilizopo katika kilimo ili waweze kuwa wazalishaji wa mazao bora.Pia alisema wanaendelea kutoa mikopo kwa ajili ya vijana ili waweze kujiajiri na kufanya biashara zenye tija ili kushiriki katika uchumi wa taifa.Kwa upande wake Mbunge wa Viti Maalumu, Fatma Tawfique alisema wananchi wanatakiwa kuendelea kukiunga mkono Chama Cha Mapinduzi ikiwemo kukipatia kura kwenye chaguzi mbalimbali.Aliwataka kuchagua viongozi wanaotoka CCM katika uchaguzi wa serikali za mitaa ili kuhakikisha ngome ya CCM inaendelea kuwepo Dodoma Kwa upande wake KATIBU Mkuu was CCM, Dk. Bashiru Ally aliwataka wananchi kuendelea kukiamini chama hicho.