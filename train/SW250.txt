 MSANII wa muziki wa mduara, Ally Ramadhan  AT , amesema wanawake hawajaletwa duniani kuteseka, bali kupendwa na kuhudumiwa.Akizungumza juzi katika kipindi cha DADAZ kinachorushwa na EATV, alisema amemzuia mke wake kuingia jikoni kupika, badala yake yeye anampikia na kumtandikia kitanda. Mke wangu ana roho ya kipekee sana, alishawahi kuwekewa sumu na akasamehe, kwanza hapiki nilimzuia, mimi ndiyo nampikia, namfulia na kumtandikia kitanda, ubwege siku zote unalinda mahusiano,  alisema AT.AT alisema wanawake wengi huteseka kwenye mahusiano kwa sababu wao wametokana na binadamu, ndiyo maana wana huruma ukilinganisha na wanaume ambao wametokana na udongo ambao kwa asilimia kubwa hawana huruma.AT mwaka 2017 alipata tuzo mbili kwa mkupuo katika tuzo za Mama Awards zilizofanyika nchini Marekani katika kipengele cha msanii wa kimataifa na video bora.