 Ofisa Mwandamizi Mkuu Elimu wa TRA, Hamis Lupenja alisema hayo wakati wa semina ya waandishi wa habari iliyofanyika jijini hapa mwishoni mwa wiki. Vituo vya mafuta hawatoi risiti za TRA licha ya baadhi yao kuwa mashine za EFD s, katika kukabiliana na hilo utaratibu wa kufunga kifaa cha kodi ndani ya pampu ili kuondoa ukwepaji kodi unafanyika,  alisema.Alisema mashine za kielektroniki (EFD s), sio mali ya TRA, bali ni mali ya mfanyabiashara, lakini taarifa za kodi za TRA zipo ndani hivyo wanapoziweka pembeni na kuacha kuzitumia ni njia mojawapo ya kukwepa kodi, ndio maana Serikali inafanya utaratibu mwingine.Alisema ili kutatua tatizo la upatikanaji wa mashine hizo, TRA imeongeza idadi ya watengenezaji wa mashine kutoka wanne hadi kufikia nane na idadi ya wasambazaji, imeongezeka kutoka sita hadi 10.Kwa mujibu wa Lupenja, walifanya utafiti juu ya matumizi ya mashine hizo, ambapo baadhi ya wafanyabiashara walikiri kuwa mfumo wa mashine za EFD s upo wazi na ni rahisi kujikadiria, kutunza kumbukumbu na kupunguza wizi.Alitaja aina ya mashine hizo kuwa ni pamoja na Rejesta ya Kodi, ambazo hutumika kwa wafanyabiashara wa rejareja wanaotoa risiti kwa maandishi ya mkono ambayo huhamishika.Nyingine ni Printa za Kodi za Kielektroniki, ambazo hutumia umeme na mashine ya alama ya kodi ambayo hutumiwa na kampuni zinazotoa hati za madai.