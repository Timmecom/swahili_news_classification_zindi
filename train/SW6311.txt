 Ushindi huo umeifanya Boys kufikisha pointi 30 na kushika nafasi ya nne kwenye msimamo wa ligi hiyo huku Polisi ikiwa nafasi ya tano na pointi 29.Katika mchezo huo, Boys ambayo ipo chini ya kocha wake Issa Othman Amasha, mabao yake yote yalifungwa kipindi cha pili baada ya kipindi cha kwanza Charawe kumudu kuwabana.Mohammed Soud aliifungia Boys bao la kuongoza katika dakika ya 54 kabla Khelefen Salum hajafunga la pili dakika ya 74.Msimamo wa ligi hiyo unaonesha kuwa bado KVZ inaongoza ikiwa na pointi 35 sawa na JKU inayoshika nafasi ya pili na Zimamoto ikiwa na pointi 32 katika nafasi ya tatu.KMKM inazidi kuporomoka katika nafasi ya sita ikiwa na pointi 28 na Charawe inaendelea kushika mkia ikiwa na pointi nane.Ligi Kuu ya Zanzibar kanda ya Unguja imekuwa na ushindani mkali kutokana na kila timu kutaka kumaliza kwenye nne bora ili ipate nafasi ya kucheza nane bora itakayojumuisha na timu nne za Pemba.