 KOCHA Mkuu wa Simba, Mbelgiji Patrick Aussems amesema aina ya uchezaji wa Ndanda juzi uliwakosesha ushindi huku akiikubali safu ya ulinzi ya timu hiyo.Simba ilikuwa mgeni wa Ndanda kwenye uwanja wa Nangwanda Sijaona Mtwara juzi na kutoka suluhu, matokeo yaliyowaduwaza kutokana na historia ya timu hizo zinapokutana.Akizungumza na gazeti hili jana, kocha huyo alisema falsafa ya kuzuia kuliko kushambulia iliyotumiwa na wapinzani wao ndio iliwanyima ushindi. Matokeo hayo yamefanya Simba inayotetea ubingwa kufikisha pointi saba kwenye msimamo wa Ligi Kuu.Aussems alisema Ndanda FC walitumia muda mwingi kuzuia zaidi na hali hiyo iliwafanya kucheza mifumo miwili kwa wakati mmoja, lakini bado ukuta wao ulikuwa mgumu zaidi.Aidha, alisema hali mbaya ya uwanja pia haikuwa rafiki kwa wachezaji wake kwani haukuwa na nyasi nyasi nzuri na hivyo mipango yao iliharibika.