 VIJANA zaidi ya 500 wameunganishwa na shirika linalojikita kupeleka misaada ya kifedha kwa wasomi, wabunifu na wafanyabiashara ndogo la World Business Angels Investment Forum (WBAF) ili kuwasaidia kifedha na kufi kia malengo yao ya kibiashara.Akizungumza na waandishi wa habari jana, Mkurugenzi Mkazi wa Shirika la Wawekezaji Malaika Tanzania, Sabetha Mwambenja alisema shirika hilo lisilo la kiserikali ndio jukwaa la kuwafikia Watanzania wabunifu, wavumbuzi na wanaoanza biashara kufuatia ubunifu wao na kuwasaidia wafanyabiashara wadogo. Mwambenja alisema lengo la kuwaunganisha vijana hao ni kuwawezesha kushiriki kinyang anyiro cha kuwapatia mtaji watu 66 watakaofanya vizuri baada ya kuwasilisha mawazo yao ya biashara.Alieleza kuwa wajibu wa shirika hilo ni kutoa mitaji, kuwalea wahusika mpaka kufikia hatua ya kusimama kibiashara, kuwaunganisha na masoko ya huduma na bidhaa walizobuni na kuwapa taarifa zinazohusu bidhaa zao kidunia.  Tumeshafanya mazungumzo na sekta binafsi na za umma ikiwa ni pamoja na Tume ya Sayansi (Costech), Chuo Kikuu cha Dar es Salaam (UDSM), Chuo cha Mtakatifu Josefu, Chuo cha Tumaini Dar es Salaam (Tudarco) na Taasisi ya Teknolojia (DIT),  alisema Mwambenja.Alisisitiza kuwa WBAF imeshafungua milango kuwawezesha walengwa kutuma maombi kwa Shirika la Malaika ili waunganishwe kupitia kamati ya uwekezaji ambayo itapokea miradi na kuchuja. Alifafanua kuwa mkutano utakaotaja washindi utafanyika February 20, mwakani Istanbul nchini Uturuki.Alieleza kuwa WBAF imeamua kujikita kulisaidia kundi hilo kufuatia kilichobainika kuwa wametengwa na taasis za fedha huku wakishindwa kukopesheka kutokana na kushindwa vigezo vya riba na kukosa dhamana. Pia alisema WFBA inafanya kazi katika nchi 66 duniani katika mabara yote Afrika na Ulaya.  Shirika la wawekezaji malaika limechaguliwa na WBAF inayoshirikiana kufanya kazi kwa pamoja na idara mojawapo katika kundi la nchi zinazoendelea kiviwanda duniani maarufu kama G20,  alisisitiza Mwambenja.