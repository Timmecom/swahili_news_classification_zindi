 Akizungumza jana jijini Dar es Salaam wakati wa uzinduzi huo, Mkurugenzi Mtendaji wa ACB, John Lwande alisema kupitia akaunti hiyo, wateja pia watarahisishiwa kufikia malengo kwa kuwa na utaratibu wa kujiwekea akiba.Alisema mteja anayejiunga na huduma hii atafungua kwa Sh 50,000, kiasi ambacho ataweza kupata faida ikiwa ni asilimia tatu ambayo itahesabiwa kila mwezi kutokana na amana yake.Lwande alisema mbali na faida hiyo, pia mteja wa ACB Golden Account atapata faida ya ziada (bonus) ya asilimia 2 kwa mwaka iwapo atakuwa hajatoa fedha au ametoa mara moja katika kipindi cha robo mwaka.Lakini pia mteja hatokuwa na gharama za uendeshaji wa akaunti za kila mwezi na pia anaweza kupata mkopo hadi asilimia 80 ya kiasi alichonacho kwenye akaunti yake, kwani amana zake ndizo zinazotumika kama dhamana ya mkopo.Naye Meneja Uendeshaji wa ACB, Juliana Swai alisema benki yake imefanya utafiti na kubaini kuwapo kwa mahitaji ya akaunti ya aina hiyo ambayo yanalenga makundi yote ya jamii.