 KOCHA Msaidizi wa Singida United, Fred Minziro amesema atahakikisha kikosi hicho kinapambana kufa kupona ili kupata matokeo mazuri katika mechi zijazo za Ligi Kuu na kuinusuru timu kutoka kwenye mstari wa kushuka daraja.Tangu kocha huyo arejee katika kikosi hicho kusaidiana na Kocha Mkuu Dragan Popadic anapata ushindi wake wa kwanza baada ya timu hiyo kuichapa Prisons juzi mabao 2-1.Licha ya kupata ushindi huo bado wanaendelea kubaki kwenye hatari wakiwa na pointi 32 baada ya kucheza michezo 27, kushinda nane, sare nane na kupoteza 11. Tumejipanga kupambana na baada ya ushindi huu mchezo ujao tutacheza dhidi ya Ruvu Shooting hapa nyumbani (Singida), tutapambana kuendelea kujiongezea pointi na lengo letu ni kujiondoa kwenye hatari,  alisema.Minziro alisema kikubwa ni wachezaji wake kuendelea kujituma na kufuata maelekezo wanayopewa ili kutimiza malengo waliyojiwekea.Alisema muhimu ni mashabiki wao kutokata tamaa bali kujitokeza uwanjani na kuwaunga mkono kuelekea katika mchezo ujao dhidi ya Ruvu utakaochezwa kwenye uwanja wao wa Namfua.Mchezo huo huenda ukawa mgumu kutokana na Ruvu nayo ikihitajika kupambana isishuke kwani pointi 34 walizonazo haziwatoshi kujihakikishia nafasi yao ya kubaki.Timu nyingine zilizoko hatarini ukiachilia mbali Singida, ni African Lyon yenye pointi 21, Biashara yenye pointi 24 na Prisons yenye pointi 32.Kazi kubwa iliyopo bado kuna timu zipo kwenye uwezekano wa kupeana zamu za kushuka kutegemea na matokeo ya mechi zijazo kwa sababu wanatofautiana pointi chache.Timu hizo ni Ndanda yenye pointi 33, sawa na Stand United, Mwadui na Kagera Sugar zinazohitaji kupambana mechi zijazo