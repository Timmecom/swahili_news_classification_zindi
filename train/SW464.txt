 Mkuu wa Mkoa wa Pwani Mhandisi Evarist Ndikilo amesema Kampuni ya Magazeti ya Serikali (TSN) itakuwa dira ya namna ya kulitangaza Kongamano la Biashara na Uwekezaji Mkoa wa Pwani.Mhandisi Ndikilo ameyasema hayo leo jijini Dar es Salaam wakati alipoongoza ujumbe wa serikali ya mkoa huo na Kampuni ya Magazeti ya Serikali (TSN) kuzungumza na menejimenti ya TIC.Kongamano hilo linatarajiwa kufanyika Oktoba tatu mwaka huu, Kibaha mkoani humo. TSN ni waratibu wa kongamano hilo na maonesho ya pili ya viwanda mkoa wa Pwani yanayotarajiwa kufanyika Oktoba Mosi hadi saba mwaka huu. Kwa hiyo TSN kama waratibu wakubwa, wenye uzoefu mkubwa watakuwa kwa kweli ndiyo dira yetu ya namna ya kutangaza hili kongamano and as I am speaking (na wakati huu ninapooongea) tayari wameshaanza magazeti, kwenye mitandao na nini ili kutangaza kuona kila mtu anajua kwamba kuna kongamano hilo amesema Ndikilo.Ameieleza menejimenti ya kituo hicho kuwa, TSN ina uzoefu mkubwa katika kuandaa na kuratibu makongamano ya fursa za biashara na uwekezaji kwa kuwa tayari imefanya hivyo kwenye mikoa minane ya Tanzania bara na Zanzibar.TSN tayari imeandaa majukwaa ya fursa za biashara na uwekezaji kwenye mikoa ya Simiyu, Shinyanga, Mwanza, Geita, Tanga, Arusha, Tabora, na Lindi. Na wenyewe wamejipanga vizuri wamesema kwamba tumefanya makongamano mengine yote tisa sasa uzoefu ule ambao tumeupata kwenye hiyo mikoa tisa basi tuone namna ambavyo mkoa wetu wa Pwani utafanikiwa vizuri zaidi katika kutangaza fursa hizo amesema Ndikilo.