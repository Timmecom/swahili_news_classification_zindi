 Akizungumza jana katika viwanja vya Maonesho vya Sabasaba, Ofisa Vipimo wa WMA, Rehema Michael alisema wameanza kutoa elimu kwa umma jinsi ya kubaini wizi huo pamoja na kuwanasa wahusika.Alisema ni kwa muda mrefu wananchi hasa wanunuzi wa mbao wamekuwa wakiibiwa kutokana na baadhi ya wafanyabiashara kuchezesha futi kamba.Alisema wamebaini wizi wa wafanyabiashara wengi wanaotumia futi kamba hivyo inatakiwa kukomesha tabia hiyo kwa kuwanasa wote wanaojihusisha kwa kufanya ukaguzi wa kushtukiza.Mwanasheria wa WMA, Tenes Rwiza alisema wapo kwenye mchakato wa kubadilisha sheria za vipimo kwa kuwa zilizopo zimepitwa na wakati. Alisema makosa ya kuchezea vipimo yamekuwa yakiongezeka siku hadi siku hivyo ni vyema wakabadili sheria ili kukomesha vitendo hivyo.Tenes alisema sheria iliyopo sasa imetungwa mwaka 1982 hadi 2002 hivyo ni vyema ikafanyiwa mabadiliko ili kwenda na wakati. Alisema pia WMA wameamua kupanua wigo kwa kuanza ukaguzi katika upande wa afya, mazingira na usalama. Tumeona mahitaji ya wananchi katika sekta hiyo ni makubwa hivyo umepokea maombi katika sekta tofauti ya uhakiki,  alisema Tenes.