 SERIKALI imesisitiza kutekeleza kwa vitendo makubaliano yaliyoridhiwa kwenye mkataba wa Umoja wa Afrika (AU) wa uboreshwaji wa misingi ya huduma za jamii na utawala bora kwa nchi wanachama.Hayo yamebainishwa na Waziri wa Nchi Ofisi ya Rais, Menejimenti ya Utumishi wa Umma na Utawala Bora, Dk Mary Mwanjelwa kwenye ufunguzi wa semina ya siku mbili kuwajengea uwezo nchi washiriki wa mkataba wa misingi ya huduma za jamii na utawala, ikiwa ni maelekezo ya Umoja wa Nchi za Afrika(AU). Semina hiyo ilishirikisha wawakilishi kutokea nchi 15 za Afrika.Waziri Mwanjelwa alisema kuwa Tanzania imekuwa ikitekeleza kivitendo masuala mbalimbali kama yaliyoainishwa na kuifanya Tanzania kuwa moja kati ya nchi za mifano. Alisema, katika mkataba wa Kanuni za misingi ya huduma za kijamii na utawala bora yapo mambo mengi yanayosisitizwa ndani yake na ambayo serikali imekuwa ikiyatekeleza.Naye Mwakilishi wa Masuala ya Siasa wa AU, Issaka Abdoyi alibainisha kuwa semina hiyo ni mwendelezo wa semina iliyofanyika Novemba mwaka jana nchini Kenya ambayo iliahinisha masuala mtambuka ambayo yanapaswa kutatuliwa na nchi hizo.Nchi zilizoshiriki kwenye semina hiyo ya jana ni pamoja na Algeria, Burkina Faso, Burundi, Cameroon, Cote D  Ivoire, Jamhuri ya Kidemokrasia ya Watu wa Congo, Kenya, Mali, Rwanda, Mauritius, Msumbiji na Afrika Kusini.