 JOSE Mourinho ameibuka na kuzitabiria mabaya timu nne za Ligi Kuu ya England zilizofuzu kwa hatua ya robo fainali ya Ligi ya Mabingwa wa Ulaya akidai kuwa zote zitatolewa, huku fainali zikicheza Barcelona na Juventus.Manchester United imepangwa kucheza na Barcelona katika robo fainali na mshindi atacheza ama na Liverpool au Porto. Kwa upande mwingine wa ratiba hiyo ya robo fainali, Tottenham itakwaana na Manchester City katika mchezo utakaozikutanisha timu zote za uingereza na mshindi wa mtanange huo atacheza ama na Juventus au Ajax katika nusu fainali nyingine. Juventus na Barcelona ni timu mbili kubwa katika kinyang anyiro hicho na ndio watakaofika hatua ya fainali,  alisema Mourinho, ambaye alitupiwa virago na Man United Desemba mwaka jana. Wote wanazungumza kuhusu [Cristiano] Ronaldo na [Lionel] Messi lakini mimi napenda kuzungumzia kuhusu Juventus na Barcelona. Wakati wote nitaendelea kuwa kocha wa soka na soka litaendelea kuwa mchezo wa timu na sio mchezo wa mchezaji mmoja mmoja.  Juventus na Barcelona zinauzoefu, vipaji na hasa kwa kila mchezaji. Na kuna hawa wachezaji maalum, timu inaishia kuwa bora kutokana na wachezaji hao. 