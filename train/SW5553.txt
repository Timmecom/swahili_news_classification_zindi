 SHIRIKISHO la Soka Tanzania (TFF), limesema kambi ya timu ya taifa ya Tanzania, Taifa Stars, inaendelea vyema huko nchini Afrika ya Kusini.Kambi hiyo inafanyika nchini humo kwa maandalizi ya mchezo wa kufuzu fainali za Kombe la Mataifa ya Afrika, Afcon 2018, nchini Cameroon, ambapo Stars itacheza dhidi ya Lesotho Novemba 18 ugenini.Akizungumza na waandishi wa habari jana Ofisa Habari wa TFF, Cliford Ndimbo alisema kambi hiyo inaendelea vyema nchini Afrika kusini. Wachezaji wanaocheza soka la kulipwa nje ya nchi wanatarajiwa kupokelewa kuanzia kesho kujiunga na kikosi hicho tayari kwa ajili ya mchezo huo.Baadhi ya wachezaji hao ni Mbwana Samatta anayecheza soka la kulipwa KRC Genk Ubelgiji, Simon Msuva (Difaa Eljadida Morocco), Shaban Chilunda (CD Teneriffe Hispania), Rashid Mandawa (BDF Botswana), Ramadhan Kessy (Nkana Zambia) na Himid Mao (Petrojet Misri).Tanzani itakuwa inacheza na timu hiyo kwa mara ya pili baada ya mchezo wa awali uliochezwa hapa nchini kutoka sare ya 1-1 katika Uwanja wa Chamazi Complex.