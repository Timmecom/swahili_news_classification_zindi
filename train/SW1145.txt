 PEP Guardiola amesema ni wendawazimu na upuuzi kwa Manchester City kufi kiria kuhusu kutwaa taji licha ya ushindi wa mabao 4-1 dhidi ya Burnley juzi usiku.City imejikongoja mpaka kufikia tofauti ya pointi nane dhidi ya vinara Liverpool, shukrani kwa Gabriel Jesus aliyefunga mabao mawili na mabao mengine kutoka kwa Rodri na Riyad Mahrez lakini Guardiola anaona bado hana nafasi ya kukipiku kikosi cha Jurgen Klopp. Kwa umbali tuliona nao na Liverpool itakuwa wendawazimu kufikiria kuhusu kutwaa taji,  alisema Guardiola. Kama kila mmoja anavyosema tupo nje ya mbio, hatuna nafasi.  Tunajifikiria wenyewe na mechi ijayo, kufikiria njia za kushinda ili kuwakaribia ni upuuzi. City ilijiandaa kwa mechi hiyo kwa kuimba wimbo wa Oasis, Wonderwall kwenye vyumba vya kubadilishia nguo.Na Guardiola alitania kwamba itakuwa hivyo kwenye Uwanja wa Etihad watakapokutana na Manchester United.Jesus ni kama alifanya mazoezi kwa ajili ya debi hiyo kwa kufunga bao lake la kwanza tangu Oktoba na Guardiola alikiri umuhimu wa Mbrazil huyo na namna anavyojiamini huku Sergio Aguero akiendelea kuwa nje kutokana na kusumbuliwa na nyama. Tulimhitaji kufunga mabao haya,  alisema Guardiola. Yatamsaidia yeye na timu, tumempoteza mshambuliaji hatari Sergio .