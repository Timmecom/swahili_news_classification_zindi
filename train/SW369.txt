 Pia amebainisha wazi mpango wa Serikali kuhakikisha Zanzibar inazalisha umeme mbadala, ambao vyanzo vyake vitakuwa upepo au jua, ili kutokuwa tegemezi na umeme unaotoka Tanzania Bara.Akizungumza na waandishi wa habari kuhusu mafanikio yaliyopatikana katika kipindi cha miaka mitatu tangu Serikali ya SMZ awamu ya saba iingie madarakani, mjini Zanzibar juzi, alisema Serikali imelazimika kupandisha bei hiyo ya umeme kumudu gharama za ununuaji umeme huo kutoka Shirika la Umeme Tanzania (Tanesco). Bei hii mpya ya umeme wananchi wa Zanzibar hawatoshindwa kuilipa na itawabidi wailipe, na hii ni kutokana na ukweli kuwa Shirika la Umeme Zanzibar (Zeco), linanunua umeme wake Tanesco halipewi bure, na hadi sasa linadaiwa mabilioni ya fedha,  alisisitiza Dk Shein.Alisisitiza kwa kuwa umeme unaotumika visiwani humo ni wa kibiashara zaidi, wakazi wa Zanzibar hawana budi kulipa nyongeza hiyo ya bei kutoka Sh 165 hadi Sh 222 inayotozwa sasa. Hii ndio bei yetu mpya anayetaka umeme itabidi ailipe asiyetaka atatumia kibatari hakuna jinsi, lakini kwa nyongeza hii wanaotumia uniti moja hadi 50 hawatoathirika sana kama wale wanaotumia uniti 50 na zaidi,   alisema.Hata hivyo, alisema kwa umeme wa sasa uliopo, Serikali imejitahidi kuhakikisha wakazi wengi wanafikiwa ambapo kupitia mpango wa kusambaza umeme vijijini, inatarajiwa asilimia 85. 5 ya vijiji visiwani humo kufikiwa na umeme huo. Ndio maana tayari nimezungumza na wafadhili wetu akiwemo Rais wa China, Xi Jinping alipowasili hapa nchini, ili tutengeneze mradi wa uzalishaji umeme unaotumia upepo na jua na tunatarajia kuwa tutazalisha takribani megawati za umeme 80,  alisema.Kwa sasa visiwa hivyo vya Zanzibar vinapata umeme unaosafirishwa nchini ya bahari kutoka Tanesco wa megawati za umeme 100.