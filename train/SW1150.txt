 OFISI ya Waziri Mkuu chini ya Baraza la Taifa la Biashara, kupitia Mradi wa Kuboresha Mazingira ya Biashara na Uwekezaji, unaotekelezwa katika mikoa ya Kigoma na Dodoma, umeboresha mazingira ya biashara na uwekezaji katika mikoa hiyo kwa kutumia kiasi cha Sh bilioni 16 hadi kufi kia mwezi huu.Mradi huo ambao utekelezaji wake unajikita katika uwekezaji na biashara katika Halmashauri kupitia Mfuko wa SIFF, kuimarisha minyororo ya thamani na kuimarisha majadiliano kati ya serikali na sekta binafsi, tayari umeboresha mazingira ya biashara kwa wakulima na wavuvi wa mkoani Kigoma.Akizungumza katika ziara yake mkoani hapa wakati wa kukagua shughuli za utekelezaji za Baraza la Taifa la Biashara, Waziri wa Nchi, Ofisi ya Waziri Mkuu (Sera, Bunge, Kazi, Ajira, Vijana na Watu Wenye Ulemavu), Jenista Mhagama alifafanua kuwa Baraza la Taifa la Biashara, kwa kushirikiana na mradi huo, wamewawezesha wananchi kiuchumi kupitia uwekezaji kwenye miradi midogo inayochochea ongezeko la ajira na kipato. Nimetembelea Mwalo na Soko la Samaki la Kibirizi, hapa mkoani Kigoma nimeridhishwa jinsi mradi huu ulivyoboresha miundombinu ya mwalo huu katika kuhakikisha wavuvi wanapunguza upotevu wa mazao ya samaki na dagaa.Niyaombe mabaraza ya biashara ya mikoa na wilaya yaendelee na mfumo wa majadiliano kati ya serikali na sekta binafsi ili kuhakikisha walengwa wa mradi huu wanaendelea kunufaika,  alisisitiza Jenista. Alifafanua kuwa Mwenyekiti wa Baraza la Taifa la Biashara ni Rais John Magufuli, ambaye amekuwa akisisitiza kupunguza vikwazo na kero kwa wafanyabiashara, lakini pia kuimarishwa kwa mahusiano kati ya serikalii na sekta binafsi na kuongezeka kwa ushirikishwaji wa sekta binafsi katika mipango ya serikali.Awali, akiwasilisha taarifa ya utekelezaji wa mradi huo, Mratibu wa Mradi (Masuala ya Majadiliano ya Sekta ya Umma na Binafsi), Andrew Mhina alibainisha kuwa mradi huo, unalenga kuhakikisha unaboresha mazingira ya biashara na uwekezaji nchini, tayari umeandaa mwongozo wa majadiliano kati ya serikali na sekta binafsi ngazi ya mkoa na wilaya ili kuyajengea uwezo mabaraza ya mikoa, yawe endelevu na yenye ufanisi, ambapo Baraza la Taifa la Biashara kwa kushirikiana. Katika ziara hiyo, Jenista pamoja na kutembelea mwalo wa soko la Samaki la Kibirizi, alitembelea Kituo cha Biashara Kigoma, Soko la Jioni la Mwanga na Mradi wa Kuwezesha Vijana Kushiriki katika Kilimo Biashara na Mnada wa Mifugo Buhigwe.