 WANAFUNZI nchini wameshauriwa kujiamini na kutumia fursa ya masomo wanayopata huku wakisoma kwa bidii ili kujitambua na kuepukana na adha mbalimbali ikiwemo ukatili na manyanyaso.Hayo yalisemwa Dar es Salaam jana na kijana Brian Chandrabose, kutoka kampuni ya Fortune and Friends inayojishughulisha na kuandaa programu za sanaa kwa ajli ya kuwafundisha wanafunzi.Alisema baada ya kufundisha takriban wanafunzi 600 kutoka shule tatu za Al Hassan Mwinyi, Bunge na Liwiti, katika hafla iliyofanyika katika nyumba ya sanaa jijini Dar es Salaam. Kuhusu wanafunzi alisema ni muhimu kusoma kwa bidii ili kuwez akuepukana na nyanja zozote zenye mtizamo hasi kwao,lakini pia wakitambua kuwa wanaweza kwenda popote duniani ikiwa wataongeza jitihada.Akizungumzia programu ya kufundisha wanafunzi kwa sanaa alisema kampuni hiyo, inalenga kuelimisha watoto kujiamini kuwa wanaweza kufanya chochote popote wanapotaka haswa ikizingatiwa kuwa utandawazi umeeneea popote hivyo wautumia kwa njia iliyo chanya huku wakisoma na kufanya kazi kwa bidii.Chandrabose alisema kampuni hiyo ambayo ni ya nchini Uingereza imeweza kushirikiana na Shirika la Makumbusho ili kuweza kuwakutanisha wanafunzi na kutumia sanaa wanazotengeneza kwa kuwaelimisha ili kuwaongezea kujiamini. Ni muhimu wanafunzi wakae shuleni kwa makini, wawaheshimu wenzao huku wakishirikiana masuala mbalimbali yenye tija kwao,  alisema Brian na kuongeza kuwa watumishi wa kampuni hiyo watakuwepo nchini kwa wiki tatu wakiendelea kufundisha wanafunzi katika shule mbalimbali kuhusu umuhimu wa sanaa katika kuwaweka huru.Kwa upande wake Mkuu wa Idara ya programu katika Nyumba ya Sanaa jijini Dar es Salaam, Chaule Ezekiel alisema ni programu nzuri inayozungumzia masuala ya mtoto yenye kutoa elimu inayoweza kumkomboa mtoto kutoka katika kugandamizwa.