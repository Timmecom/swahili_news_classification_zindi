 BARAZA la Habari Tanzania (MCT) limesema jumla ya wanahabari 81 watachuana katika kinyang anyiro cha kuwania Tuzo za Umahiri wa Uandishi wa Habari (EJAT) mwaka huu.Katika kinyang anyiro hicho, waliojitokeza ni pamoja na waandishi wanawake 34, ikiwa ni ongezeko kubwa tofauti na mwaka jana ambako walikuwa 24, huku walioingia katika kinyang anyiro hicho wakiwa ni pamoja na waandishi wa habari wa Kampuni ya Magazeti ya Serikali (TSN) wachapishaji wa Daily News, HabariLeo na SpotiLeo, Frank Leonard, Rahel Palangyo, Lasteck Alfred, Abdallah Msuya na Adam Lutta.Akizungumza wakati akitangaza tuzo hizo, Katibu Mkuu wa MCT, Kajubi Mukajanga alisema kutangazwa kwa tuzo hizo kunaokana na kukamilika kwa kazi ya kupitia na kuchagua zile zilizo na ubora zaidi iliyofanywa na jopo la majaji saba lililokaa kuanzia Juni 13 hadi Juni 19, mwaka huu.Mukajanga alisema kuna ongezeko la wateule kwa upande wa runinga ambapo wapo wateule 20 kutoka wateule 15 katika tuzo za 2017 na pia kuna ongezeko kwa wateule upande wa redio kutoka 11 hadi 20, ongezeko hilo pia lipo kwa upande wa magazeti ambapo mwaka 2017 lilikuwa na wateule 19 ukilinganisha na 46 wa sasa.Makundi yaliyoshindanishwa ni tuzo ya uandishi wa habari za biashara, uchumi na fedha, habari za michezo na utamaduni, afya, kilimo na biashara za kilimo, elimu, utalii na uhifadhi, kodi na mapato, uchunguzi, data, haki za binadamu na utawala bora, mpiga picha bora, mpigapicha bora wa runinga, katuni bora, habari za jinsia na vijana, habari za wazee, habari za watoto, gesi, mafuta na uchimbaji madini, usalama na ubora wa chakula, dawa na vipodozi, kundi la wazi, na usalama barabarani.Mwenyekiti wa Majaji wa tuzo za EJAT, Kiondo Mshana alisema inasikitisha waandishi wamepoteza mwelekeo kwenye habari za uchunguzi ambazo wamekuwa wakiziandika juu juu na kutofika mwisho, zikiwa hazina kichwa wala miguu.