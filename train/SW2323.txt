 Mkuu wa Mkoa wa Pwani Mhandisi Evarist Ndikilo amesema maonesho ya pili ya viwanda na kongamano la fursa za biashara na uwekezaji mkoani humo vinatarajiwa kugharamu shilingi milioni 730.5/-Ndikilo amesema jijini Dar es Salaam kuwa, kuna umuhimu kwa wadau kujitokeza kuyafanikisha ili yawe na tija kwa mkoa na taifa kwa ujumla.Ameyasema hayo wakati uongozi wa Mkoa wa Pwani na uongozi wa Kampuni ya Magazeti ya Serikali (TSN) walipozungumza na menejimenti ya Benki ya Maendeleo ya TIB kuona namna taasisi hiyo ya fedha itakavyoshiriki kwenye maonesho Oktoba mosi hadi saba na kongamano Oktoba tatu. TIB awe ni mmoja kati ya watu ambao wanaweza wakatu-sponsor (wakatudhamini) kwa sababu ya umuhimu wa TIB ikiwa ni benki ya uwekezaji sasa ingependa sana kuwa ni sehemu ya mafanikio haya ili wawekezaji hawa waweze kupatikana wengi zaidi kwa ajili ya manufaa ya mkoa wetu lakini pia kwa manufaa ya nchi yetu amesema.Maonesho hayo yanaandaliwa kwa ushirikiano wa ofisi ya Mkuu wa Mkoa wa Pwani, Kampuni ya Magazeti ya Serikali (TSN) na Mamlaka ya Maendeleo ya Biashara (Tantrade).