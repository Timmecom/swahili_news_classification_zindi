 KOCHA Mkuu wa Yanga, Mwinyi Zahera amesema kwenye mchezo ujao wa marudiano wa Kombe la Shirikisho Afrika dhidi ya Pyramids atatumia mbinu mpya kwa lengo la kupata matokeo chanya tofauti na mbinu alizotumia kwenye mchezo uliopita.Zahera ametoa kauli hiyo baada ya kikosi hicho kutua salama nchini Misri kikiwa na msafara wa wachezaji 20 tayari kwa mchezo wao unatarajiwa kupigwa Jumapili kwenye Uwanja wa 30 June jijini Cairo, Misri.Yanga katika mchezo huo wanahitaji ushindi wa angalau mabao 2-0 ili kujihakikishia kutinga hatua ya makundi kwenye michuano hiyo kufuatia mchezo wa awali kupoteza kwa kufungwa mabao 2-1 kwenye Uwanja wa CCM Kirumba, Mwanza.Akizungumza na gazeti hili, Zahera alisema mbinu zao walizopanga kutumia zilishindwa kufanya kazi ni moja ya changamoto zilizowafanya kushindwa kupata matokeo chanya kwenye mchezo uliopita.Alisema kwenye mchezo huo kikosi chake alikipanga kucheza mchezo wa ushirikiano zaidi, huku mbele akimtumia mshambuliaji mmoja lakini mfumo huo haukufanikiwa kutokana na wachezaji wa upande wa pili kugundua mapema mtego huo. Nikweli kwenye mchezo wa awali tulizidiwa kwenye mbinu kutokana na mfumo tuliopanga kutumia wapinzani wetu kugundua mapema. Katika mchezo wa pili na sisi tunaingia na mbinu mpya, ambazo naamini zitatunufaisha kupata matokeo mazuri,  alisema Zahera.