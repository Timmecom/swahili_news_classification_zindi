 SERIKALI ya Tanzania na Misri zinatarajia kusaini mkataba wa makubaliano wa kuanzisha mashamba makubwa ya pamoja kwa lengo la kuinua kilicho cha ngano, mpunga na pamba.Hayo yamebainishwa na Waziri wa Kilimo, Japhet Hasunga baada ya kuzungumza na wataalamu wa kilimo kutoka Misri wakiongozwa na Waziri wa Kilimo na Ardhi wa nchi hiyo, Dk Ezzidine Abu Stiet.Amesema katika mazungumzo hayo wamekubaliana kushirikiana katia sekta ya kilimo husani katika mazao ya mpunga, ngano na pamba ambapo tande zote mbili zitakuwa na mashamba ya pamoja. Kama mnavyojua Misri wamepiga hatua katika kilimo hususani kilimo cha umwagiliaji na tekinolojia hivyo tumekubaliana mafaniko hayo yahamie hapa nchini,  amesema Hasunga. Baada ya mazungumzo ya kina na makubaliano katika maeneo ya ushirikiano, tumepeana miezi mwili ili ifikapo mwezi Mei mwaka huu, basi tusaini mkataba wa makubaliano na kuanza utekelezaji"amesema Hasunga.Amesema eneo lingine ambapo wamekubaliana ni kuimarisha vituo vya utafiti wa mazao ili kupata mbegu bora na namna bora ya kuzitumia mbegu hizo na pia kuhamisha ujuzi na zana kutoka Misri utakaosaidia kuinua kilimo nchini.Amesema kwa sasa wataalamu wa kilimo wa nchi hizo mbili watatumia muda huu wa miez miwili kutembelea maeneo mbalimbali ili kubainisha maeneo ambayo yanafaa kwa kilimo.