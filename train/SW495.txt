 MFANYABIASHARA Mustapha Kambangwa (34), mkazi wa Kongowe Mbagala, amefi kishwa katika Mahakama ya Hakimu Mkazi Kisutu, akikabiliwa na mashitaka manne likiwemo la kuisababishia Mamlaka ya Mapato Tanzania (TRA) hasara ya Sh bilioni 188.9 kwa kupitia mashine ya kilekroniki ya EFD.Kambangwa alifikishwa mahakamani hapo jana na kusomewa mashitaka katika kesi ya uhujumu uchumi namba 19/2018 mbele ya Hakimu Mkazi, Janeth Mtenga Akisoma mashitaka hayo, Wakili wa Serikali Mwandamizi, Christopher Msigwa alidai kuwa mshitakiwa anakabiliwa na mashitaka manne aliyoyatenda katika siku tofauti kati ya Juni Mosi, 2016 na Novemba 2, mwaka huu.Alidai katika mshitaka ya kwanza, Kambangwa alijifanya kama mtu aliyesajiliwa kuwa mlipa kodi ya ongezeko la thamani (VAT) Alidai katika tarehe tofauti kati ya Juni Mosi, 2016 na Novemba 2, mwaka huu maeneo ya jiji la Dar es Salaam mshtakiwa alijifanya kuwa amesajiliwa kukusanya kodi ya VAT Sh 188,928,752,166 kwa kujifanya anakusanya fedha hizo kwa niaba ya Mamlaka ya Mapato Tanzania (TRA) Katika mashitaka ya pili, Msigwa alidai Juni Mosi, 2016 na Novemba 2, mwaka huu, Kambangwa kwa udanganyifu alitumia mashine ya kieletroniki ya EFD yenye namba 03TZ842011315 iliyosajiliwa kwa jina la Kampuni ya Abraham s Group LTD kukwepa kodi ya VAT yenye thamani ya fedha hiyo Katika mashitaka ya utakatishaji fedha, tarehe na kipindi hicho, maeneo ya jiji la Dar es Salaam alijipatia au kujimilikisha fedha hizo alizozipata kutokana na makato ya kodi ya VAT ambazo zilipaswa kutolewa kwa Kamishna wa TRA na mshitakiwa huyo alipaswa kujua kuwa fedha hizo bi zao la kosa la ukwepaji kodi Msigwa alidai katika tarehe tofauti kati ya Juni Mosi,2016 na Novemba 2, mwaka huu maeneo ya Dar es Salaam kwa vitendo vya makusudi vya kukwepa kodi alitumia mashine ya kieletroniki ya EFD na huku akijua kwamba hajasajiliwa kama mlipakodi ya VAT aliisababishia TRA hasara ya 188,928,752,166 Alidai kuwa upelelezi wa shauri hilo bado haujakamilika hivyo wanaomba tarehe nyingine kwa ajili ya kutajwa.Hakimu Mtega alisema mahakama hiyo haina mamlaka ya kusikiliza shauri hilo hadi itakapopata kibali cha kuendelea na shauri hilo, hata hivyo, Wakili wa Utetezi, Shamo Shadrack aliomba mahakama kupanga tarehe ya karibu ili kupinga mashitaka hayo dhidi ya mshitakiwa . Upande wa mashitaka ulikubaliana na hoja hiyo na kudai kuwa hauna pingamizi kwa sababu hawajui ni mapingamizi gani yatakayowasilishwa . Hakimu Mtega aliahirisha kesi hiyo hadi Desemba 17, mwaka huu kwa ajili ya kutajwa na kuamuru mshtakiwa kwenda rumande kwa sababu mashitaka hayo hayana dhamana