 MABINGWA wa Ligi Kuu nchini, Simba wanatarajiwa kucheza mechi maalumu ya kirafi ki dhidi ya Sevilla ya Hispania Mei 23 mwaka huu.Awali waandaaji wa mechi hiyo kampuni ya SportPesa walikuwa kwenye kigugumizi cha nani acheze na Sevilla kati ya Simba na Yanga lakini jana Shirikisho la Soka Tanzania (TFF) kupitia kwa katibu wake mkuu, Kidao Wilfred walikata mzizi wa fitina na kuitangaza Simba kupata nafasi hiyo kwa vigezo walivyoweka. Kidao aliwaambia waandishi wa habari kuwa timu iliyofanya vizuri kwenye michuano ya SportPesa iliyofanyika nchini ndiyo itakayopata nafasi hiyo na hivyo wameiteua Simba kwa vile ilifika nusu fainali. Timu ya Tanzania ambayo ilifanya vizuri katika mashindano ya Sportpesa yaliyopita ni Simba na ilifika nusu fainali hivyo ni rasmi sasa Simba itacheza na Sevilla ni jambo la kujivunia,  alisema Kidao. Awali Sportpesa ikishirikiana na serikali ilipeleka ombi kwa bodi ya ligi ya Tanzania kuomba nafasi ya kuandaa mechi ya Simba na Yanga ili mshindi wa mchezo huo acheze na Sevilla lakini ilishindika na ndipo ilipokabidhi jukumu hilo kwa TFF.Pia klabu hizo zimegomea kuunda timu ya kombaini ambayo itacheza na Sevilla baada ya nafasi ya kuandaa mechi kukosekana. Mbali na kuishia nusu fainali kwenye michuano ya SportPesa iliyoshirikisha pia timu kutoka Kenya, Simba pia imekuwa na msimu mzuri kwenye michuano ya kimataifa baada ya kucheza robo fainali ya Ligi ya Mabingwa na kung olewa na TP Mazembe ya Congo DR. Msemaji wa Simba, Haji Manara alisema jana ni heshima kubwa kwao kucheza dhidi ya Sevilla iliyowahi kuwa bingwa wa Europa kwa misimu mitatu mfululizo.