 Hatua hiyo inatokana na serikali kuwaagiza kushusha bei ya nyama kutoka Sh 5,000 hadi Sh 4,000 kwa kilo. Mgomo huo umeelezwa kuwa utaathiri wakazi wa mji huo wanaopenda kupata kitoweo hicho.Wakizungumza na waandishi wa habari, wafanyabiashara hao walisema kuwa, serikali inawalazimisha kushusha bei ya nyama bila kuwapa nafasi na kusikiliza malalamiko yao na kuyatafutia ufumbuzi.Mmoja wa wafanyabiashara hao, Rashid Ally alisema kuwa agizo la serikali la kushusha bei ya nyama hawakubaliani nayo kwa kuwa ng ombe wamepanda bei katika minada.Alisema kuwa tangu Desemba 28 mwaka jana walipandisha bei ya kitoweo hicho kwa sababu hata wao wanakaonunua ng ombe bei imepanda.Alisema siku za nyuma ng ombe mmoja alinunuliwa kati ya Sh 400,000 hadi Sh 500,000 kulingana na uzito wake, lakini sasa humnunua kati ya Sh 700,000 hadi Sh milioni moja.Ally alisema kupanda kwa bei ya ng ombe katika mnada kunatokana na ongezeko la wafanyabiashara kutoka nje mkoa na nje ya nchi, ambao hufika kununua ng ombe na kuwatoa nje ya mji wa Bukoba.Akizungumzia malalamiko hayo Mkuu wa Wilaya ya Bukoba, Zipporah Pangani alisema kuwa wafanyabiashara hao walipandisha bei ya nyama bila kuzishirikisha mamlaka zinazohusika na hivyo sio sahihi.Pangani alisema wananchi wanalalamikia hatua hiyo ya kupandisha bei ghafla na kuwataka kurejea katika bei ya zamani ya Sh 4,000 kwa kilo moja na kuwa ambaye atakaidi atanyang anywa leseni maana hawakufuata taratibu.Ofisa mifugo msaidizi wa manispaa ya Bukoba, Novert Nyemenohi alisema kuwa kwa siku machinjio ya Bukoba huchinja wastani wa ng ombe 17 katika siku za kawaida, lakini katika siku za siku kuu wanachinja kati ya ng ombe 80 hadi 100.Nyemenohi, ambaye pia ni mkaguzi wanyama katika machinjio hiyo ambayo ndiyo pekee katika manispaa hiyo, alisema kuwa maduka ya nyama yanayotegemea machinjio hiyo ni 51.