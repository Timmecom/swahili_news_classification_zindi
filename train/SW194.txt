 MWANARIADHA Augustino Sulle jana alivunja rekodi ya taifa ya marathon iliyokuwa inashikiliwa na nguli wa mbio hizo nchini, Juma Ikangaa baada ya kukimbia Toronto Marathon nchini Canada akitumia saa 2:07:44.Sulle ameweka rekodi hiyo mpya licha ya kushika nafasi ya pili akivunja ile ya Ikangaa aliyoiweka takribani miaka 29 iliyopita ya saa 2:08.01.Katibu Mkuu wa Shirikisho la Riadha Tanzania (RT), Wilhelm Gidabuday alisema jana kuwa, Sulle sasa ndiye mwamba wa mchezo huo hapa nchini kutokana na muda wake bora.Alisema kwa muda huo, Sulle amempita Alphonce Simbu kwa karibu dakika mbili, kwani Simbu aliyeshika nafasi ya tano katika Michezo ya Olimpiki ya Rio, Brazil 2016, muda wake bora binafsi ni saa 2:09:10.