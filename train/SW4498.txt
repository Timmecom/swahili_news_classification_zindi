 MWAMUZI wa kati, waamuzi wasaidizi na makamisaa wamejikuta matatani baada ya kufungiwa kutokana na kuvurunda kuchezesha au kusimamia mechi za Ligi Kuu Tanzania Bara inayoendelea. Mbali na hao, pia klabu za Mbao na Coastal Union zinatakiwa kulipa faini ya Sh 500,000 kila moja baada ya mashabiki wake kuvamia uwanjani, huku Tanzania Prisons nayo ikitakiwa kulipa kiasi kama hicho cha fedha, kutokana na mashabiki wake kuingia bure uwanjani.Ofisa Mtendaji Mkuu wa Bodi ya L igi, Boniface Wambura alisema jana jijini Dar es Salaam kuwa, Kamati ya Uendeshaji ya ligi hiyo ilikutana na kujadili changamoto zilizojitokeza katika michezo mbalimbali ya L igi Kuu na kuibuka na maamuzi hayo.  Klabu ya Mbao imepigwa faini ya Sh 500,000 kutokana na mashabiki wake kuingia uwanjani kushangilia ushindi walioupata dhidi ya Alliance FC katika Uwanja wa C C M Kirumba Agosti 2 huku mashabiki wake wakibeba mabango ambayo hayakuwa na ujumbe mzuri katika soka. Alisema Coastal Union nayo imepigwa faini kama hiyo baada ya mashabiki wake kuingia uwanjani katika mchezo dhidi ya Lipuli uliochezwa Mkwakwani, Tanga Agosti 2, pia ameutaja uwanja huo kama uwanja wenye matukio ya vurugu mara kwa mara. Klabu za Y anga na Mtibwa Sugar zimepewa onyo kali na kamati hiyo kuitokana na kushindwa kuwasilisha orodha ya wachezaji waliotarajiwa kuanza katika mchezo uliozikutanisha timu hizo Agosti 23, pia wamempa onyo kali mwamuzi msaidizi wa mchezo huo, Sylvester Mwanga kwa kushindwa kutafsiri tukio la kuotea.Sambamba na hilo, Kamishna wa mchezo huo, Juma Kaponda amefungiwa miezi mitatu kutokana na kutoa taarifa isiyo sahihi ya mchezo huo. Mwamuzi wa kati wa mchezo kati ya Azam dhidi ya Mbeya C ity, Jimmy Fanuel amefungiwa miezi mitatu kutokana na kushindwa kutafsiri sheria katika mchezo huo kwa kutompa kadi nyekundu mlinda lango wa Azam FC baada ya kumchezea rafu mbaya mshambuliaji wa Mbeya C ity.Pia kamishna wa mchezo huo, V ictor Mwandike amefungiwa miezi mitatu kwa taarifa isiyo sahihi. Klabu za Singida na Mwadui zimepewa onyo kali kwa kutowasilisha orodha ya majina ya wachezaji waliotarajiwa kuanza katika mchezo wao uliofanyika Agosti 25 katika Uwanja wa Namfua mjini Singida. Katika mchezo huo, pia mwamuzi msaidizi, Jamada Hamada amefungiwa miezi mitatu kwa kushindwa kutafsiri kitendo cha kuotea na kamishna wa mchezo huo amepewa onyo kali kwa taarifa isiyokamili.Klabu ya Tanzania Prison imepigwa faini ya 500,000 kwa kosa la kuingiza mashabiki wake bure waliobebwa na gari mbili katika mchezo dhidi ya Mtibwa Sugar katika Uwanja wa Manungu, Tuliani Agosti 26 pia Kamati imetoa karipio kubwa dhidi yao. Mwamuzi wa kati Athumani L azi na mwamuzi wa msaidizi Nicholaus Makalanga wamefungiwa miezi mitatu kila mmoja kwa kukataa bao halali la Ruvu Shooting katika mchezo dhidi ya KMC uliofanyika Agosti 26 katika Uwanja wa Meja Jenerali Isamuhyo.Aidha, Wambura alisisitiza mashabiki wawe na nidhamu na kufanya yale yanayowahusu tu wakiwa uwanjani, na kutoa rai kwa waamuzi kuchezesha kwa usawa na haki bila upendeleo kwani wataendelea kukutana na adhabu. Hivi karibuni waamuzi wengine sita walifungiwa kwa makosa tofauti tofauti katika mechi za L igi Kuu Tanzania Bara.