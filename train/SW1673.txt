 WATU watano wa familia moja wamekufa papo hapo baada ya kupigwa na radi ambayo pia iliwajeruhi watu watatu wa Kijiji cha Isongwa, Kata ya Mkole, Wilaya ya Sikonge, Tabora.Taarifa iliyotolewa na Kamanda wa Polisi wa Mkoa wa Tabora, Kamishina Msaidizi wa Polisi Emanuel Nley ilisema mvua kubwa iliyonyesha juzi usiku ikiambatana na radi ilisababisha vifo.Kamanda Nley alisema tukio hilo lilitokea saa nne usiku Aprili 22, mwaka huu watu hao wakiwa wamelala katika chumba kimoja kwao.Aliwataja waliokufa kwa radi hiyo kuwa ni Mhindi Petro (38) aliyeunguzwa kifuani na mguu wa kulia na Vailet Juma (16) aliyeungua usoni, ziwa la kushoto na mkono wa kulia.Wengine ni Grace Juma (13) aliyeunguzwa usoni, Kulwa Lukanya (12) mwanafunzi wa darasa la pili Shule ya Msingi Igalula aliyeungua tumboni na mkono wa kulia na Nyanzobe Juma (7) aliyeunguzwa usoni na mguu wa kulia.Majeruhi waliotibiwa Hospitali ya Wilaya ya Sikonge na kuruhusiwa ni Dotto Lukanya (12), mwanafunzi wa darasa la pili Shule ya Msingi Igalula ambaye aliunguzwa ubavu wa kushoto.Kamanda Nley aliwataja majeruhi wengine wa tukio hilo ni Pendo Machiya (11), mwanafunzi wa darasa la pili wa Shule ya Msingi Igalula aliyeunguzwa mguu wa kulia na Masanja Juma (11) aliyejeruhiwa mkono wake wa kushoto.Kamanda huyo alisema radi hiyo iliingilia dirishani chumba ambacho walikuwa wamelala wanafamilia hao wanane na kutokea ukutani upande wa pili na kusababisha ukuta kupasuka kutokana na kujengwa kwa miti na udongo.Alitoa pole kwa familia hiyo kutokana na tukio hilo na aliwataka watu waliobaki katika familia hiyo kuwa watulivu hasa katika kipindi hiki cha majozi ya kupotewa na ndugu na jamaa zao.Tukio hilo la vifo vinavyotokana na radi ni la pili kutokea kwa mwaka huu, kwani tukio kama hilo liliwahi kutokea miezi mitano iliyopita katika Wilaya ya Uyui baada ya radi kuua watu watatu wa familia