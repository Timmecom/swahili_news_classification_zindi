 SIMBA ipo tayari kulipa faini ya dola za Marekani 500 ili kuinasa saini ya mshambuliaji wa kimataifa wa Uganda, Emmanuel Okwi.Okwi anayefanya vizuri kwenye michuano ya Mataifa ya Afrika, Afcon 2019, akiwa na timu yake ya Taifa, mjini hapa, anamaliza mkataba Simba na hakutaka kuongeza mwingine akidai kutaka kutafuta changamoto mpya.Simba imekuwa ikihaha kunasa saini yake bila mafanikio na hali inaonekana kuwa ngumu zaidi baada ya mchezaji huyo kung ara kwenye michuano ya Afcon.Mmoja wa viongozi walio kwenye Kamati ya Usajili ya Simba ambaye yupo jijini hapa amesema wamekubaliana kusubiri hata ikabidi kulipa faini wako tayari. Okwi hatujamalizana nae na tunamhitaji, kwa hiyo tunasubiri tuko tayari hata kulipa faini kwa kuchelewesha usajili wake,  amesema.Mshambuliaji huyo mwenye mabao mawili Afcon kabla ya mechi za jana, alisema kwa sasa hayupo tayari kuzungumzia suala la usajili.  Mimi kwa sasa akili yangu ipo kwenye Afcon siwezi kuzungumzia usajili kwa sasa,  alisema.Mtendaji Mkuu wa Simba, Crescentius Magori alisema Okwi alimaliza mkataba wake na kusema anatafuta timu nyingine na ikitokea amekosa atarudi Simba.Shirikisho la Soka Tanzania, TFF, limetangaza kufungua dirisha la usajili jana mpaka Julai 31. Lakini kwa Simba, Yanga, Azam na KMC zinazoshiriki michuano ya kimataifa, usajili wao mwisho Julai 10. Baada ya hapo kutakuwa na siku tisa za faini, ambapo itakuwa dola za Marekani 250 Julai 11-21 na pia kuanzia Julai 21-31 faini itakuwa dola za Marekani 500 na mchezaji atatumika mzunguko wa pili,  ilisomeka taarifa ya TFF.