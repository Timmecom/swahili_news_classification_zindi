 KOCHA wa wawakilishi pekee wa Tanzania kwenye hatua ya makundi ya Ligi ya Mabingwa Afrika Simba Patrick Aussems ameilaumu safu ya ulinzi ya timu hiyo kwenye kipigo cha mabao 5-0 dhidi ya Vita ya Jamhuri ya Kidemokrasia ya Congo (DRC) Jumamosi hii.Kwenye mchezo huo wa pili kwa wawakilishi hao wa Tanzania uliopigwa Kinshasa siku ya Jumamosi Simba iliruhusu mabao 5-0 huku mabao mawili yakiingia kwenye kipindi cha kwanza.Kwenye mchezo wa awali dhidi ya JS Soura uliopigwa Uwanja wa Taifa Dar es Salaam, Simba iliibuka na ushindi wa mabao 3-0 na kuongoza kundi hilo kwa kipindi kifupi. Baada ya mchezo huo Aussems ambae timu yake ilionekana kuzidiwa kila idara alisema kuwa kipigo hicho kilitokana na udhaifu kwenye safu yake ya ulinzi. Tumecheza na timu bora ambayo msimu uliopita ilifika fainali ya kombe la Shirikisho, lakini hata hivyo tumefungwa kutokana na udhaifu kwenye safu yetu ya ulinzi, ni makosa ambayo nitayafanyia kazi kupata matokeo kwenye mechi ijayo, alisema Aussems.Aussems alisema bado wana nafasi ya kufanya vizuri kwenye michuano hiyo na watahakikisha wanapata matokeo mazuri kwenye mchezo unaofuata.Kwenye mchezo wa jana safu ya ulinzi iliyokuwa chini ya Pascal Wawa alionekana kukatika na kuruhusu mabao matano na kuiacha timu hiyo ikishika nafasi ya tatu ikiwa na pointi tatu na mabao matatu ya kufunga. Simba itacheza mchezo unaofuata dhidi ya mabingwa wa zamani Afrika Al Ahly mchezo utakaochezwa Cairo, Misri Februari 8.