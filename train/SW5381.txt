 Hayo yameelezwa na Naibu Waziri wa Fedha, Adam Malima wakati akifungua mkutano wa wawekezaji kutoka katika nchi za Ghuba ya Oman, Lebanon, Saudi Arabia na Qatar uliofanyika jijini Dar es Salaam.Malima alisema, Ghuba na Tanzania zimezalisha zaidi ya Sh bilioni 3.5 ambapo uwekezaji huo ukiongezeka kiasi hicho kitazalishwa zaidi.Alisema, uwekezaji kwa kiasi kikubwa umekuwa ukichangia kuboresha miundombinu mbalimbali ikiwemo barabara, elimu, afya, umeme, ujenzi, mawasiliano pamoja na maeneo mengine mengi. Wawekezaji wamevutiwa sana na upande wa rasilimali za nyama, hivyo uwekezaji utaongezeka endapo changamoto za viwango vya bidhaa, soko la nyama na machinjio ya kimataifa yataboreshwa,  alisema Malima.