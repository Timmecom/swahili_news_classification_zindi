 Waziri wa Ardhi, Nyumba na Maendeleo ya Makazi, William Lukuvi amelieleza Bunge kuwa kuanzia Julai mwaka huu Serikali inatarajia kusambaza maofisa ardhi katika wilaya zote nchini.Lukuvi ameyasema hayo leo bungeni jijini Dodoma alipokuwa akijibu swali la nyongeza la Mbunge wa Lupembe Joram Hongoli.Mbunge huyo alitaka kufahamu kuhusu uwepo wa makazi holela katika miji nchini ikiwemo wilaya ya Njombe unaotokana na ukosefu wa wataalamu hao. Tuna upungufu wa maafisa ardhi lakini nataka kuwahakikishia zoezi hili litapunguza makali kidogo mwezi wa saba ambapo wizara yangu ..tumegundua upangaji ulikuwa hauzingatii mahitaji  amesema Lukuvi.Amesema, kuna baadhi ya maeneo nchini yalikuwa na maofisa wengi huku maeneo mengine yakikosa hata ofisa mmoja wa ardhi. Ukienda mkoa wa Mwanza Nyamagana na Ilemela unakuta kuna maafisa ardhi 80 lakini Njombe hakuna hata mmoja  ..tutajitahidi mwezi wa saba angalau kila wilaya iwe na afisa ardhi  amesema Waziri Lukuvi.