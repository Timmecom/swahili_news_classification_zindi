 Mchezo huo ambao ulichezwa kwenye uwanja wa Amaan ulikuwa na mashambulizi kiasi huku kila upande ukijaribu kulenga mashambulizi ya hapa na pale langoni kwa mwenzake bila ya mafanikio.Kipindi cha kwanza cha mchezo huo ndicho kilichoipa ushindi timu hiyo baada ya mchezaji wake Mohammed Abdalla kufunga bao kwa shuti kali dakika ya 31.Mapema uwanjani hapo kulipigwa mchezo kati ya Kijichi iliyoshinda mabao 2-1 dhidi ya Kimbunga.Mabao ya Kijichi yalifungwa na Moses Deogratus dakika ya kwanza na la pili lilifungwa na Aqqam Munnir Eshaq dakika ya 69, wakati lile la Kimbunga liliwekwa kimiyani na Tunu Bakari dakika ya 89.Katika uwanja wa Tazari Mundu ililazimishwa sare ya kufungana bao 1-1, wakati katika uwanja wa Kizimkazi timu ya Kizimkazi ikafungwa kwao na Polisi Bridge mabao 2-1.