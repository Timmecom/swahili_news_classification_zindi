 Rais wa WCB na msanii Naseeb Abdul maarufu kama Diamond Platnumz (pichani) amesema sababu iliyopelekea kufungua Lebo yake hiyo ni kutokana na baadhi ya wasanii kutopenda kushaurika.Diamond alisema kipindi cha nyuma aliwahi kuomba kufanya kazi na baadhi ya wasanii, lakini hakufanikiwa kutokana na wasanii hao kutoshaurika na kuwa na roho mbaya. Akizungumza na waandishi wa habari alfajiri ya kuamkia jana baada ya tamasha lake wilayani Kahama, Diamond alisema baadhi ya wasanii wanaroho mbaya na hawashauriki kwa sababu hiyo ilimfanya kufungua Lebo na kuwa na wasaniii wake binafsi. Nikwambie ukweli wasanii sisi tulivyo wasanii wachache unaweza kuwambia kitu wakakusikiliza, niliona bora nifungue lebo yangu na wasanii wangu nawaambia ukifanya hivi unafanikiwa utaki nakuacha, alisema Diamond. Chini ya Lebo yake msanii huyo anamiliki wasanii, Rajab Abdul maarufu kama Harmonize, Mwajuma Abdul au Queen Darlin, Mbwana Kilungi au Mbosso na Raymond Shaban maarufu kama Rayvanny.