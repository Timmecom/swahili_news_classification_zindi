 NAIBU Waziri wa Fedha na Mipango, Dk. Ashatu Kijaji, ameipa Mamlaka ya Mapato Tanzania (TRA) mkoa wa Dar es Salaam miezi miwili na nusu hadi ifi kapo Desemba 31 mwaka huu, kuandaa na kuwasilisha wizarani orodha ya walipakodi, idadi ya majengo na mabango yote yaliyoko katika mkoa huo ili kupata takwimu sahihi za idadi ya walipakodi.Dk. Kijaji alisema hayo jijini Dar es Salaam, alipofanya ziara ya kikazi TRA Mkoa wa Kikodi wa Temeke ili kukagua utekelezaji wa majukumu ya mamlaka hayo, kubaini fursa na changamoto za masuala ya ukusanyaji kodi.Alisema pamoja na mamlaka hiyo kufanya vizuri katika makusanyo ya mapato ya Septemba 2019, ambapo Sh trilioni 1.78 zilikusanywa, kiasi hicho bado ni kidogo, ikilinganishwa na mwamko wa wananchi uliopo hivi sasa katika kulipa kodi.Aliitaka TRA kuwasilisha kwake takwimu ya ongezeko la walipa kodi, lililotokana na zoezi la kugawa vitambulisho vya wajasiriamali nchini, kwa kuwa lengo la Rais John Magufuli kugawa vitambulisho ni kuongeza kuongeza wigo wa walipa kodi, kujua idadi yao kamili na mahali walipo.Kwa upande wa kodi ya majengo, Dk. Kijaji aliitaka TRA kuhakikisha inapata orodha ya nyumba zote nchini kwa kuorodhesha wamiliki wa nyumba hizo, mawasiliano yao na kisha kuandaa kanzidata, itakayorahisisha ukusanyaji wa kodi hiyo. Ili kuongeza mapato yanayotokana na kodi ya majengo ni lazima TRA wafanye kazi usiku na mchana kuhakikisha kanzidata hiyo inakamilika, ambayo itatumika kuwakumbusha walipa kodi kupitia ujumbe mfupi wa simu. Itasaidia ukusanyaji wa kodi hiyo kama ilivyo kwa Wizara ya Ardhi, Nyumba na Maendeleo ya Makazi inapowakumbusha wananchi kulipa kodi ya ardhi kupitia simu zao, alisema.Aliongeza  Nataka pia mkague watumiaji wote wa mashine za utoaji risiti za kieletroniki (EFD) kwa wafanyabiashara wa Temeke ili kuhakikisha kila anayeuza anatoa risiti na anayenunua anadai risiti na kwa kufanya hivyo itasaidia kuongeza makusanyo ili taifa liendelee kujitegemea kimapato  .Awali, akimkaribisha Naibu Waziri wa Fedha na Mipango, Meneja wa Mamlaka ya Mapato Tanzania Mkoa wa Kikodi wa Temeke, Paul Walalaze, alisema mkoa wake una idadi ya walipakodi 437,539.Alisema mwaka 2018/19 mkoa wake ulipanga kukusanya Sh bilioni 395 na ulifanikiwa kukusanya Sh bilioni 328.5, sawa na asilimia 85 ya lengo. Tumekusanya pia kodi ya majengo shilingi bilioni 1.4 kati ya malengo ya kukusanya shilingi bilioni 1.6, kodi ya mabango shilingi bilioni 2.2 kati ya lengo la kukusanya shilingi bilioni 2.3 sawa na mafanikio ya asilimia kati ya 87 na asilimia 95, alisema.Ofisa Mwandamizi Mkuu wa TRA, Hamisi Lupenja, alimhakikishia Dk. Kijaji kwamba watatekeleza maelekezo yote yaliyotolewa ili kuboresha ukusanyaji wa mapato ya serikali, ikiwemo kutoa elimu kwa walipakodi.