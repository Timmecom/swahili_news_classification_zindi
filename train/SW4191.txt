 KLABU ya Liverpool imeomba kuvaa beji zao mpya za dhahabu walizopata baada ya kutwaa Kombe la Dunia la Klabu la FIFA kwenye mechi za Ligi Kuu England.Sheria za Ligi Kuu England zinasema kuwa, ujumbe wa hisani tu ndio unaweza kuongezwa kwenye jezi katikati ya msimu wa Ligi Kuu na kitu chochote tofauti na hicho lazima kiridhiwe na bodi ya ligi.Lakini Liverpool wameuliza ikiwa beji hizo zinaweza kuvaliwa katika mechi zao zote na kwamba itaonyesha mpira wa miguu kwenye muonekano mzuri, limeandika gazeti la The Athletic. Viongozi wa klabu hiyo wanaamini kuchukua ubingwa wa dunia ni mafanikio makubwa, hivyo Liverpool inapaswa kuwa na haki ya kuivaa beji hizo katika mashindano yote.Real Madrid - ambao walikuwa mabingwa wa dunia 2016, 2017 na 2018, walipewa ruhusa ya kuvaa beji kwenye ligi ya La Liga. Hata hivyo, Liverpool wataruhusiwa kuvaa beji hizo kwenye mechi za Ligi ya Mabingwa Ulaya Februari 18 dhidi ya Atletico Madrid. Ili kuvaa beji hizo kwenye Kombe la FA, Liverpool italazimika kupeleka maombi kwa Shirikisho la Soka watakapo ikaribisha Everton katika mzunguko wa tatu Januari 5 mwakani.Manchester United walikataliwa kuvaa beji zao kwenye Ligi Kuu baada ya kushinda Kombe la Dunia la Klabu la FIFA mwaka 2008. Miongozo ya sasa ya FIFA inasema kwamba beji iliyoletwa mwaka 2007 inaweza kutumika tu kwenye jezi za viongozi wa timu na haiwezi kutumiwa kwenye toleo la zamani au jezi za timu za mazoezi, trakisuti, bipsi au bidhaa nyingine.Kocha wa Liverpool, Jurgen Klopp, anasema kwa mujibu wa sheria za FIFA, wanaweza kuvaa beji hizo hadi fainali ya Kombe la Dunia la Klabu la 2020. Liverpool imetwaa Kombe la Dunia la Klabu baada ya kuifunga Flamengo ya Brazil kwa bao 1-0, lililofungwa na Roberto Firmino kwenye muda wa nyongeza Jumamosi iliyopita. Ni taji la tatu la Liverpool kwa mwaka huu, likiwamo la Ligi ya Mabingwa na Super Cup Ulaya.