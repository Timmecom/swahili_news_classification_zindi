  MABINGWA watetezi wa Ligi Kuu Tanzania Bara Simba jana waliendeleza ubabe katika ligi hiyo baada ya kuifunga Singida United kwa bao 1-0 kwenye Uwanja wa Kumbukumbu ya Sheikh Amri Abeid jijini hapa. Kwa ushindi huo, Simba sasa imefikisha pointi 18 baada ya kucheza mechi sita na kushinda zote huku ikifuatiwa na Kagera Sugar yenye pointi 13 na Singida ikiendelea kuburuza mkia kwa kubaki na pointi zake tatu tu. Mwamuzi wa kati, Ahmada Simba Kagera alimuonesha kadi ya njano mchezaji wa Singida, Gilbert Mbweni alipewa kadi ya njano baada ya kumchezea vibaya mchezaji wa Simba, Haruna Shamte wakati akirusha mpira.Gadiel Michael naye alipewa kadi ya njano baada ya kuchelewesha mpira. Katika mechi zingine za ligi hiyo jana, Ruvu Shooting iliutumia vizuri uwanja wao wa Mabatibi baada ya kuifunga Azam FC kwa bao 1-0 huku Biashara ikiifunga Namungo 1-0, Coastal Union ikiifunga Lipuli ya Iringa kwa bao 1-0 na Mwadui wakitaka kwa ushindi wa mabao 2-0 dhidi ya JKT Tanzania. Kikosi Simba: Aishi Manula, Haruna Shamte, Gadiel Michael, Erasto Nyoni, Pascal Wawa, Said Hamisi, Deo Kanda/Rashid Juma, Mzamiru Yasini, Meddie Kagere, Ibrahim Ajibu/Hassan Dilunga na Miraji Athumani/ Gerson Fraga.Singida United: Mkumbo Msafiri, George Wawa, Gilbert Mbweni, Daud Mbweni, Meshack Kibona/Hidim Suleiman, David Natey, Elinwesia Sumbi, Jonathan Daka/Emmanuel Manyama, Pascal Ndaga, Stephano Ndaga, Stephanie Opoku na Ismail Ally.