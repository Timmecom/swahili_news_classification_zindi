 MAKAMU wa Pili wa Rais, Balozi Seif Ali Iddi, amesema wabunge wengi wamezikimbia ofi si zao kwa sababu ya kuogopa kubanwa na wapigakura wao.Alisema hayo wakati akijibu hoja mbalimbali za Wajumbe wa Baraza la Wawakilishi waliokuwa wakihoji ni kwa nini serikali haijachukua hatua za kujenga ofisi za Wajumbe wa Baraza la Wawakilishi.Balozi Iddi alisema baadhi ya ofisi za wabunge zipo porini zikiwa zimezingirwa na vichaka kwa sababu hazitembelewi na wapigakura ambao ni wananchi wa majimbo ya uchaguzi. Mheshimiwa Spika serikali ipo tayari kujenga ofisi za wawakilishi katika majimbo ya uchaguzi, lakini naona wabunge wamezikimbia ofisi zao katika majimbo wakiogopa kupigwa virungu na wapiga kura wao,  alisema.Balozi Idd alikiri kwamba ofisi za majimbo kwa viongozi hao ambao ni wawakilishi wa wananchi ni nzuri kwa sababu zinasaidia kurahisisha na kuzipatia ufumbuzi kero za wananchi.Alisema serikali inaendelea kulifanyia kazi suala hilo ikiwemo kutafuta fedha za kusaidia kutekeleza mradi huo. Alisema kuwepo kwa ofisi za Wabunge na Wawakilishi katika majimbo ya uchaguzi kwa kiasi kikubwa kutaharakisha kuleta maendeleo na kuyapatia ufumbuzi matatizo ya wananchi.