 Daktari wa Azam FC, Mwanandi Mwankemwa amesema, safari hiyo inatarajiwa kuwa Jumatatu ijayo na beki huyo ataenda kutibiwa katika Hospitali ya Vincent Pallotti iliyopo nchini humo na ataangaliwa kwa undani tatizo lake kwa siku nne. Daniel Amoah analalamika kuwa na maumivu makali katikati ya goti kwa hiyo timu ya Azam inampeleka Afrika Kusini kwa matibabu na uchunguzi zaidi na atakwenda Cape Town Jumatatu ijayo katika Hospitali ya Vincent Pallotti," amesema Mwankemwa.Februari 7 alirejea uwanjani na kucheza mechi dhidi ya Simba ambapo Azam FC ililala kwa bao 1-0 kwenye Uwanja wa Taifa. Kwenye mechi hiyo ndipo alijitonesha tena hali iliyomfanya kukaa nje ya dimba hadi sasa.Beki huyo wa zamani wa Medeama ya Ghana aliyesajiliwa na Azam FC msimu uliopita, anakuwa mchezaji wa nne wa timu hiyo msimu huu kupelekwa Afrika Kusini kwa matibabu, Joseph Kimwaga, Shaaban Idd na nahodha Himid Mao walipelekwa huko kwa matatizo mbalimbali.