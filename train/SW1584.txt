 MWANAMUZIKI wa kizazi kipya nchini, Ali Kiba amekuwa mdhamini rasmi wa klabu ya soka ya Coastal Union ya Tanga inayoshiriki Ligi Kuu Bara.Kiba amekuwa mdhamini wa klabu hiyo kupitia kinywaji chake cha Mo Faya.Msanii huyo mkubwa nchini, amesajiliwa na Coastal Uniona hivyo ataonekana akiichezea katika msimu mpya wa Ligi Kuu 2018/19 unaotarajiwa kuanza Agosti 22 mwaka huu.Kiba alizungumzia udhamini wake huo katika kipindi cha Nyundo ya Baruan cha runinga ya Azam kinachotarajiwa kurushwa kesho. Nimeamua kuwa mdhamini ili kuisaidia Coastal Union kurudi katika ubora wake,  alisema katika sehemu ya mahojiano yake kwenye tangazo la kipindi hicho kinachorushwa kila Alhamisi kwenye Azam Sports HD 2.Coastal ni miongoni mwa timu zilizopanda Ligi Kuu msimu huu ingawa timu hiyo si ngeni kwani imekuwa ikipanda na kushuka daraja mara kwa mara.Kiba kabla ya kuvuma kwenye muziki alikuwa mshambuliaji mahiri kwenye kikosi cha Ashanti United ya Ilala.