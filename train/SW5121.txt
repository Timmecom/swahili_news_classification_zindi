 Azam FC usiku wa kuamkia leo iliibuka na ushindi wa mabao 3-1, dhidi ya KMC katika mchezo uliopigwa Uwanja wa Azam Complex Chamazi nje kidogo ya Jiji la Dar es Salaam.Akizungumza na gazeti hili Kocha huyo alisema kuwa jitihada zao zote kwa sasa wamezielekeza kwenye michuano hiyo baada ya nafasi finyu waliyokuwa nayo kweye ligi kutokana na kushika nafasi ya tatu kwenye msimamo. Hatujakata tamaa na ubingwa wa Tanzania Bara, lakini nafasi tuliyopo na timu ambazo zipo juu yetu inatupa wakati mgumu ndiyo maana nimewaambia wachezaji wangu kuhakikisha tunacheza kwa nguvu na kutwaa ubingwa wa Kombe la FA mwaka huu kwa sababu ndiyo sehemu pekee itakayoturudisha kwenye michuano ya kimataifa mwakani,  amesema Cioaba.Mromania huyo alisema anajua kadri wanavyosonga mbele kwenye michuano hiyo ndiyo wanakutana na timu ngumu lakini hilo siyo kikwazo kwao wamejipanga kukabiliana na timu yoyote watakayopangiwa nayo kitu cha msingi kwao ni ubingwa.Alisema mbali na Azam kutaka kurudi kwenye michuano ya kimataifa mwakani lakini kitu kingine ni kutaka kuingia kwenye rekodi ya kuwa moja ya timu ambayo imelitwaa taji hilo baada ya Yanga na Simba ambazo zimefanya hivyo kwa miaka miwili iliyopita tangu kurudishwa kwa michuano hiyo.Azam ipo nyuma kwa pointi saba dhidi ya vinara wa Ligi Kuu ya Tanzania Bara, Simba, wenye pointi 42 na pointi mbili dhidi ya mabingwa watetezi, Yanga waliopo nafasi ya pili na yenyewe inashika nafasi ya tatu kwa kumiliki pointi 35 huku ikiwa mbele kwa mchezo mmoja dhidi ya timu hizo mbili za juu.