 Kauli hiyo ilitolewa na Katibu Mkuu wa Chama Cha Mapinduzi (CCM), Abdulrahman Kinana alipokuwa akizungumza na wananchi katika kiwanda cha kutengeneza maji na juisi cha Rombo.Kinana alisema wawekezaji wazawa ni sehemu ya Watanzania ambao kwa mtaji wao mdogo wameweza kuthubutu kuwekeza katika sekta mbalimbali.Alisema pamoja na kuwekeza huko wakiwa na mitaji midogo ni vyema serikali ikaweka mfumo wa kuwasidia wawekezaji hao ili kukuza mitaji yao. Ni kweli tunahitaji wawekezaji wengi zaidi lakini hawa wawekezaji wa ndani ni muhimu kuwapa kipaumbele katika kuwasidia,  alisema.Alisema kwa kuwasaidia wawekezaji hao kutasaidia kuongeza ajira kwa Watanzania na hususani vijana ambao kwa sasa ni wengi na hawana ajira.Alisema tatizo la ajira litaweza kupungua kwa kisi kikubwa kwa wawekezaji hao kuweza kuwekeza katika sekta nyingi zaidi. Kinana alisema CCM itahakikisha kuwa suala la ajira kwa vijana linapewa kipaumbele katika Ilani zake.Katibu Mkuu alisema kwa sasa kumekuwa na tatizo hilo la ajira, lakini linatokana na uzalishaji wa wasomi wengi kuliko nafasi halisi za ajira zilizopo.  Tuna tatizo la ajira lakini nalo tutalichukulia uzito wa pekee katika kuhakikisha linapungua kwa kisi kikubwa,  alisisitiza.Awali, akitoa taarifa ya kiwanda hicho cha Juisi cha Bella Fresh, Mkurugenzi Mtendaji wa kiwanda hicho, Shanel Ngowi alisema kiwanda chake licha ya kutengeneza juisi pia hutengeneza maji ya kunywa.Alisema hata hivyo tayari wameshatoa mbegu za maembe kwa ajili ya wakulima wa zao hilo ili kuhakikisha kuwa wanalima maembe yenye kukidhi haja ya kiwanda.Alisema hata hivyo kiwanda chake bado ni kichanga na kinahitaji jicho la huruma kutoka serikali kuu ili kiweze kukua na kutoa ajira kwa wananchi walio wengi katika eneo hilo.