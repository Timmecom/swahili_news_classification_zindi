 Rais John Magufuli amesema, Tanzania na Afrika Kusini zinaongoza kwa kufanya biashara ndani ya Jumuiya ya Maendeleo Kusini mwa Afrika (SADC).Amesema jijini Dar es Salaam kuwa, mwaka jana biashara baina ya nchi hizo ilikuwa na thamani ya Dola za Marekani bilioni 1.18 kutoka Dola za Marekani bilioni 1.11 mwaka 2017.Ameyasema hayo baada ya kuzungumza faragha na pia kufanya mazungumzo rasmi na Rais wa Afrika Kusini Cyril Ramaphosa Ikulu, Dar es Salaam.Magufuli amesema, mwaka jana 70% ya mauzo ya bidhaa za Tanzania kwenye nchi za SADC yalifanywa Afrika Kusini na kiasi hicho ni sawa na asilimia 16.7 ya mauzo yote ya bidhaa za Tanzania nje ya nchi.Amesema, Afrika Kusini imepiga hatua kubwa kwa maendeleo ya viwanda, inashika nafasi ya pili kwa ukubwa wa uchumi Afrika na ni nchi pekee kwenye bara hilo iliyo kwenye kundi la nchi tajiri 20 duniani (G20).Amesema, tangu mwaka 1990 Kituo Cha Uwekezaji Tanzania (TIC) kimesajili mitaji 228 kutoka Afrika Kusini yenye thamani ya Dola za Marekani milioni 803.15.Kwa mujibu wa Rais Magufuli, miradi hiyo imetoa ajira kwa 21,000. Hii imefanya nchi ya Afrika Kusini kushika nafasi ya 13 kwa kuwekeza nchini na kuwa nafasi ya nne katika nchi zote zilizowekeza nchini ambazo zipo ndani ya Bara la Afrika."amesema.