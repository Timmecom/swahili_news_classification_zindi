 Halmashauri ya Wilaya ya Urambo mkoani Tabora inahitaji mwekezaji wa kuiendesha hoteli iitwayo Urambo Motel ili kuongeza mapato.Jengo la hoteli hiyo mjini Urambo lenye vyumba 24 kwa sasa halitumiki. Tumekosa mwekezaji, limechakaa na linahitaji nguvu kubwa sana ya kuweza kuwekeza pale. Kwa hiyo tukipata mwekezaji pale akaweka labda hoteli kubwa inaweza ikawa inakusanya viongozi mbalimbali au wawekezaji wageni mbalimbali itaweza kumfanya yule mwekezaji apate kipato kikubwa na inaweza ikasaidia sana kuweza kuitangaza wilaya yetu ya Urambo nawageni wageni wakapata mahala pazuri pa uhakika pa kufikia  amesema Mwenyekiti wa Halmashauri ya Wilaya hiyo, Adam Malunkwi.Amesema ofisini kwake mjini Urambo kuwa, Halmashauri hiyo pia inahitaji mwekezaji wa kujenga stendi kubwa ya kisasa. Kwa mujibu Malunkwi, wameshaandaa michoro kwa ajili ujenzi huo unaohitaji uwekezaji mkubwa.Amesema, Urambo pia inahitaji mwekezaji ajenge kiwanda cha ngozi ili kuongeza thamani ya ngozi kwa kuzalisha bidhaa zinazotokana na ngozi.Malunkwi amesema, kuna ng ombe zaidi ya 121,000 wilayani humo hivyo wanahitaji pia mwekezaji ajenge kiwanda cha kuzalisha bidhaa zinazotokana na mazao ya mifugo yakiwemo maziwa.Amesema, kila siku ng ombe sita hadi 10 wanachinjwa mjini Urambo hivyo kuna ngozi za kutosha kwa kuwa vijijini nako wanyama hao wanachinjwa.