 Hayo yalisemwa na Naibu Waziri wa Kilimo na Maliasili, Mtumwa Mbarouk wakati akijibu na kutoa ufafanuzi wa baadhi ya maswali yaliyoulizwa na wajumbe wa Baraza la Wawakilishi waliotaka kujua ubora wa miche ya mikarafuu inayozalishwa katika kituo cha Kizimbani.Alisema miche hiyo kwanza inafanyiwa utafiti katika maabara ya kilimo iliopo Kizimbani kuweza kujua ubora wake na kama kweli inaweza kuishi wakati itakapopelekwa shambani. Miche inayozalishwa katika taasisi ya Kilimo Kizimbani imefanyiwa utafiti wa kina ikiwa na ubora unaokubalika kimataifa tayari kwa ajili ya uzalishaji,  alisema.Alisema tatizo la miche ya mikarafuu lipo katika upandaji wake na kipindi kipi muafaka zaidi wa kupande miche hiyo kwa sababu kwa kawaida haistahimili mazingira ya joto au kiangazi. Miche wa mikarafuu wakati muafaka wa kuotesha ni kipindi cha mvua za masika kwa sababu haistahimili kiangazi na kama utaipanda kipindi hicho utalazimika kuitilia maji asubuhi na jioni,  alisema.Mbarouk alikiri kupokea malalamiko ya aina hiyo kutoka kwa wakulima ambapo kazi hiyo hufanywa na mabwana shamba na mabibi shamba kwa kutoa Elimu juu ya njia sahihi za kuotesha miche ya Mikarafuu mashambani.