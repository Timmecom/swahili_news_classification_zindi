 Bendera alisema hayo juzi mjini hapa wakati akifungua semina kwa wajasiriamali wa mkoa wa Morogoro juu ya kitengo cha kukuza ujasiriamali iliyoandaliwa na Soko la Hisa la Dar es Salaam (DSE).Hata hivyo, alisema umuhimu wa soko la hisa katika kufanikisha upatikanaji wa mitaji ya muda mrefu katika uwekezaji hauwezi kuletwa na masoko ya mitaji pekee, bali ni kupata rasilimali na kuzitumia kikamilifu katika miradi yenye tija ambayo itasababisha ukuaji wa uchumi na kuongeza utajiri.Kutokana na umuhimu huo, aliwataka wajasirimali kutimiza wajibu wao katika kuboresha bidhaa zao na huduma wanazozitoa ili zikidhi vigenzo vya ushindani kwenye soko la hisa ambalo litawawezesha kukuza ujasirimali wao na mitaji badala ya kuendelea kuinyooshea kidole Serikali kwa kila jambo.Naye Meneja Miradi wa Soko la Hisa la Dar es Salaam (DSE), Magabe Maasa alisema kulingana na utafiti uliofanywa mwaka 2010 na Taasisi ya Financial Sector Deepening Trust (FSDT), kulikuwa na wajasiriamali wadogo na wa kati milioni tatu na waliokuwa wameajiri watu zaidi ya milioni tano.Awali, Mwenyekiti wa Chama cha Wenye Viwanda, Kilimo na Biashara (TCCIA) Mkoa wa Morogoro, Bachoo Sadik Bachoo, ameishukuru ya serikali mkoa kwa kuendeleza ubia uliopo na sekta binafsi katika kushughulikia matatizo ya wafanyabiashara wakiwemo wajasiriamali kuwa na mazingira mazuri ya kuendesha biashara zao.