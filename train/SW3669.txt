 Mwenyekiti wa kikundi hicho, Fadhili Liguguda alisema hayo hivi karibuni mjini Mahenge kabla ya kumkaribisha mkuu wa wilaya hiyo, Francis Miti, kuwakabidhi baadhi ya wanachama wa kikundi hicho pikipiki hizo.Ununuzi huo umewezeshwa na michango ya wanachama. Kikundi hicho kilianza Machi mwaka jana (2014) na hadi sasa kina jumla ya wanachama 64.Kwa upande wake Mkuu wa wilaya ya Ulanga, Miti, katika hotuba yake kabla ya kuwakabidhi wanachama hao pikipiki hizo alisema kazi ya usafirishaji wa abiria kwa njia ya pikipiki  bodaboda  ni sawa na kazi nyingine.Hivyo aliwataka vijana hao wanaofanya shughuli za usafirishaji wa njia ya pikipiki  bodaboda  kujifunza kwanza sheria ya usalama barabarani ili kuepuka ajali na pia kuwa waaminifu kwa wateja wao.Mbali na hayo, alitumia fursa hiyo kuwashauri wanawake wajitokeze kufanya shughuli hizo kwa vile kazi zozote ni halali pia kwa wanawake kuzifanya ili kuongeza vipato vyao kwa ajili ya familia na matumizi mengine ya kimaendeleo.