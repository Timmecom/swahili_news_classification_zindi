 Alisema tumbaku hiyo inazalishwa ndani ya nchi na kuuzwa na kunufaisha nchi nyingine au eneo lingine.Kauli hiyo ilitolewa katika kijiji cha Nyabisaga Kata ya Pemba wilayani humo siku ya kufungua rasmi msimu wa ununuzi wa tumbaku iliyofanyika wilayani Tarime.Alisema kutoroshwa kwa zao hilo, kunasababisha nchi kukosa ushuru ambao unapaswa kulipwa eneo la uzalishaji . Acheni mchezo wa kutorosha tumbaku nje ya nchi jengeni utamaduni wa kuuzia mazao yenu ndani ya nchi, kitendo cha kutorosha ni uhujumu wa uchumi wetu wa nchi kwani serikali inakosa mapato,  alisema Henjewele.Katika hatua nyingine wakulima wa tumbaku chini ya Katibu wao, Rhobi Kimayi wamesema kuwa hawataki kuuza tumbaku kwa fedha za kigeni, hasa Dola za Marekani kwa sababu hawazijui na wanahisi wanaibiwa na Bodi ya Tumbaku Tanzania (TTB).Mwakilishi wa TTB, Stanley Mnozya iliahidi kufuatilia suala hilo, kwa vile linaleta mchakanganyiko.  Haifai kuuza kwa dola kwa vile wakulima wanauza katika viwango tofauti vya ubadilishaji fedha,  alisema Mnozya.Aliwaeleza wakulima hao kuwa matumizi ya dola ya Marekani yalikuwa na lengo zuri lakini utekelezaji wake umekuwa na changamoto nyingi. Changamoto nyingine inayowakabili wakulima hao kuwa ni idadi ndogo ya wataalamu wa tumbaku.Nyingine ni wakulima hao kulazimika kulipa deni lote la pembejeo wanazokopeshwa na kampuni ya ununuzi ya Alliance One Tanzania Tobacco Company Limited (AOTTCL).