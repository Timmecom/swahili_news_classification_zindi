 Akizungumza na waandishi wa habari Dar es Salaam jana, Meneja wa Huduma za Rejareja wa benki hiyo, Emmanuel Mongella, alisema matawi hayo mapya yatahudumia wateja wa rejareja na wa biashara.Naye Meneja Usambazaji na Matawi wa benki hiyo, Masala Karosso, alisema benki hiyo imechagua kuwekeza katika maeneo hayo ya Sinza na Mbagala, kutokana na ukuaji kasi wa Jiji la Dar es Salaam na hasa biashara ndogo katika maeneo hayo.Alisema ufunguzi wa matawi hayo utaongeza huduma za benki hiyo jijini humo ambayo kwa sasa ina matawi katika maeneo ya Kariakoo, Posta, Viwandani, Oysterbay na Msasani.FNB ilianza kusambaza huduma zake katika maeneo ya kusini mwa Jangwa la Sahara, tangu 1874. Benki hiyo pia iko katika nchi za Afrika Kusini, Namibia, Botswana, Zambia, Msumbiji, Lesotho na Swaziland.