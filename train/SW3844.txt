 TIMU ya Taifa ya mchezo wa soka la ufukweni inaongoza baada ya kucheza michezo miwili na kushinda yote katika mashindano ya Copa Dar es Salaam yanayoshirikisha nchi tano.Mashindano hayo ambayo yanachezwa katika fukwe za Coco, Dar es Salaam zinashirikisha wenyeji Tanzania na timu za Shelisheli, Uganda, Burundi na Malawi.Katika mchezo wa kwanza timu ya Tanzania iliifunga Uganda kwa penalti 2-0 baada ya kumaliza muda wa kawaida kwa mabao 3-3 na mchezo wa pili ikaifunga Shelisheli kwa mabao 4-2 Shelisheli iliifunga Burundi 6-5 na Burundi ikaifunga Malawi 7-5.Tanzania inaongoza ikiwa na ikifuatiwa na Burundi na Shelisheli, zote zina pointi tatu baada ya kucheza michezo miwili, Uganda ina pointi moja na Malawi haina pointi. Mashindano hayo yaliendelea jana jioni ambapo Malawi ilicheza na Shelisheli na Burundi ikacheza na Uganda na yanatarajiwa kumalizika kesho. Na Yasinta Amos, Arusha MAKOCHA 16 wamehitimu kozi ya awali ya mpira wa miguu iliyofanyika kwa wiki mbili jijini hapa. Kozi hiyo iliendeshwa na mkufunzi wa Shirikisho la mpira wa miguu Tanzania (TFF) Fikiri Elias, akishirikiana na mkufunzi wa sheria za soka, Samwel Mpenzu na mkufunzi wa tiba ya michezo, Erick Mwanyonga. Akizungumza Katibu wa Chama cha makocha mkoa wa Arusha, James Wambura alisema lengo ni kuongeza makocha wapya wenye ari ya kufundisha mpira katika maeneo mbalimbali.  Tumeona kuna umuhimu wa kutoa mafunzo haya ili wahitimu waweze kwenda kufundisha mpira katika shule na pia kufundisha vijana walioko kwa weledi, alisema Wambura,Alisema makocha hao wapya wamefundishwa mambo mbalimbali ikiwemo sheria za mpira wa miguu, ukocha wenyewe wa mpira na masuala ya tiba katika michezo.  Hivi sasa mkoa Arusha una makocha 170 kati yao 70 ni wanachama na wengine wapo mbioni kujiunga,  alisema Wambura.Akizungumza wakati wa kufunga mafunzo hayo, mkufunzi Samwel Mpenzu, aliwataka wahitimu kuwa msaada katika soka la mkoa wa Arusha kwa kuibua vipaji mitaani kwa kujitolea badala ya kuweka vyeti nyumbani kusubiri kuajiriwa. Elimu hii ya ukocha mliyopata mkaitumie kufundisha soka kwa kujitolea kwa vijana shuleni na mitaani ambako kuna wachezaji wanaohitaji kufundishwa kwa weledi, alisema Mpenzu ambaye ni mwamuzi mstaafu wa FIFA.