 WAZIRI Mkuu, Kassim Majaliwa ameipongeza Benki ya NMB kwa kutenga zaidi ya Sh bilioni 500 ili kuunga mkono juhudi za Serikali ya awamu ya tano, katika Tanzania ya viwanda na kufi kia uchu- mi wa kati ifi kapo mwaka 2025.Alisema hayo katika ufunguzi wa Mkutano wa 35 wa Chama cha Mamlaka ya Serikali za Mitaa Tanzania (ALAT), uliofanyika Mwanza juzi. Alisema NMB iko mstari wa mbele kuisadia serikali kukusanya mapato ya Halmashauri ambako kuna upotevu mkubwa wa makusanyo.  Hii ni benki yetu, lazima tufanye biashara na benki tunayoimiliki katika masuala ya kilimo.Mnafanya vizuri katika kilimo cha Pamba, karafuu, korosho na mazao ya kimkakati,  alisema Majaliwa. Benki hiyo imetenga Sh bilioni 500 ili kuunga mkono mipango ya serikali kufikia uchumi wa kati na kuimarisha ustawi wa viwanda nchini. Kiasi hicho kilitengwa mwaka jana ili kuunga mkono kilimo kwa miaka mitano, ambapo hii ni mara ya pili benki hiyo kutenga kiasi kama hicho cha fedha.Mathalani mwaka 2015 NMB ilitenga Sh bilioni 500 kusaidia sekta ya kilimo. Licha ya kusaidia ukuaji wa uchumi, benki pia imejitolea kuhudumia biashara ndogo na za kati (SMEs) zilizotawanyika katika mamlaka tofauti ya Serikali za Mitaa nchini na Sh bilioni 600 zilizosaidia mitaji ya biashara ndogo ndogo.Akitoa maelezo kwa Waziri Mkuu, Majaliwa aliyekuwa mgeni rasmi akimwakilisha Rais John Magufuli kwenye mkutano huo wakati alipotembelea banda la NMB; Mkuu wa Biashara za Rejareja NMB, Filbert Mponzi alisema malengo ya benki ni kufikia biashara ndogo na kati zaidi na kutoa suluhu ya kifedha kulingana na mahitaji ya wafanyabiashara hao. Benki iko tayari kuongeza ufadhili zaidi katika maeneo ya kimkakati ya uchumi, kama biashara ndogo na kati na ukuzaji viwanda, uwekezaji katika kilimo ukiongoza orodha hiyo,  alisema.Alisema zaidi ya Sh bilioni 700 imewekezwa katika sekta hiyo na benki imeshatoa Sh bilioni 40 kila mwezi kwa vikundi tofauti vinavyoungana kwa kilimo kidogo na cha kati.Wakielezea walivyoguswa na msaada wa NMB, wanachama wa ALAT akiwemo Mkurugenzi Mtendaji wa Wilaya ya Njombe, Ally Juma Ally na Chato, Eliud Mwaiteleke walisema huduma ya kifedha ya NMB ina faida nyingi kiuchumi.Haji alisema, mifumo ya ukusanyaji mapato kupitia NMB imekuwa ya faida kwa mamlaka yake na mwaka huu ililenga ukusanyaji wa asilimia 130 ambayo ni kutoka asilimia 80 hadi 90 iliyorekodiwa katika miaka iliyopita. Alisema kutokana na mifumo bora ya malipo faida nyingine zinaweza kujulikana maeneo tofauti ikijumuisha urejeshwaji wa mikopo.Mwaiteleke alisema athari za huduma za kifedha kutoka NMB kama benki iliyoongeza upatikanaji mkubwa wa mtandao wa matawi, ilizidi kutambulika baada ya kuunga mkono kwa kusaidia Sh milioni 30 sekta ya elimu na afya.