 ESHI la Polisi limefungua jadala la uchunguzi wa tuhuma za matumizi mabaya ya mitandao ya kijamii dhidi ya msanii wa kizazi kipya Godfrey Tumaini  Dudu Baya .Kamanda wa Polisi Kinondoni Mussa Taibu alisema jana Dar es Salaam kuwa Dudu Baya anaendelea kushikiliwa na kituo cha Polisi Oysterbay kwa mahojiano zaidi kutokana na kuchapisha video zenye lengo la kumdhihaki marehemu Ruge Mutahaba.Kwa mujibu wa Taibu, mtuhumiwa huyo alikamatwa juzi na wanaendelea na uchunguzi hadi watakapojiridhisha na madai dhidi yake ndipo hatua nyingine za kisheria zitafuata.Kukamatwa kwa msanii huyo kulitokana na agizo la Waziri wa Habari, Utamaduni, Sanaa na Michezo Dk. Harrison Mwakyembe juzi, aliyeagiza Polisi kushirikiana na Baraza la Sanaa la Taifa (Basata) kumkamata msanii huyo kufuatia video aliyotoa dhidi ya aliyekuwa Mkurugenzi wa vipindi na uzalishaji Clouds Media, Mutahaba."Dudu Baya tayari tunaye tunamshikilia kwa uchunguzi dhidi ya kile kilichotokea kutokana na kuonyesha dhihaka dhidi ya marehemu Mutahaba, tukikamilisha uchunguzi wetu, tutawajulisha hatua gani itafuata "amesema Taibu.Mutahaba alifariki dunia juzi Afrika Kusini alikokuwa amelazwa kwa matibabu na mara baada ya kuwepo kwa taarifa za kifo chake ndipo msanii huyo alitoa video za kumdhihaki.