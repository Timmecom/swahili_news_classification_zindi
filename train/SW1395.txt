 KAMATI ya Nidhamu ya Shirikisho la Kimataifa la Soka (Fifa) limemfungia maisha Michael Wambura kujihusisha na shughuli yoyote ya soka duniani kote.Kifungo hicho kinamfanya Wambura kutojihusisha na soka maisha katika maisha yake yote. Hukumu hiyo ya Kamati ya Maadili ya Fifa inaelezwa kukazia ile hukumu ya Kamati ya Rufaa ya TFF, ambayo Wambura licha ya kuwa Makamu Mwenyekiti wa TFF, hakutakiwa kujihusisha na soka.Katika uamuzi wake uliotumwa kwa TFF Januari 22, Kamati ya Nidhamu ya Fifa chini ya mwenyekiti wake Anin Yeboah wa Ghana, imekazia hukumu ya Kamati ya Rufaa na Maadili ya TFF, iliyotolewa Aprili 24, 2018, hivyo Wambura hatakiwi kujihusisha na shughuli yoyote ya soka duniani kote. Tayari TFF imemkabidhi Wambura barua hiyo ya Fifa na imewataka wadau wote wa soka kuzingatia maadili na nidhamu kwa kufuata taratibu zake kwa mujibu wa Katiba za TFF, Caf na Fifa.