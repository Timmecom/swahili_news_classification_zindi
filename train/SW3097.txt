  JUKWAA la Biashara la Afrika Mashariki (EABC) limefanya mjadala wa pamoja kwa lengo la kupandisha soko la pamoja la Afrika Mashariki kutoka asilimia 20 iliyopo sasa hadi kufikia asilimia 60 ambapo wameziomba serikali za nchi hizo kutoa ushirikiano kwa sekta binafsi ili waweze kufikia lengo hilo.Akizungumza jijiji Dar es Salaam jana ambako ulifanyika mkutano huo, Ofisa Mtendaji Mkuu wa EABC, Peter Mathuki alisema wameamua kukutana ili kusaidia jumuiya hiyo kuwezesha kukuza soko la biashara. Tumeamua kukutana kuzungumza kuwezesha biashara iwe juu, kuongeza soko letu kufikia asilimia 60 kwa sasa soko letu ndani ya jumuiya ni asilimia 20 tu,  alisema Peter.Alisema kati ya mikakati yao kufikia kiwango hicho ni kufanya mazungumzo na serikali katika nchi zilizopo ndani ya jumuia hiyo ili ziwe karibu na sekta binafsi kusaidia kutatua changamoto zao ili mazingira ya biashara yawe mazuri. Tunaipongeza Tanzania kama leo (jana) tumesikia serikali inakutana na sekta binafsi wawekezaji katika sekta ya madini, mikutano hii iwe mara kwa mara na kwa nchi zote wanachama,  amesema Mathuki na kuongeza kuwa sekta binasi haitakiwi kukaa ikitazama bali kushiriki katika uwekezaji.Mjumbe wa Bodi ya Sekta Binafsi (TPSF) na Mkurugenzi wa EABC, Abdulsamad Abdulrahim amesema nchi za ulaya sekta binafsi inafanikiwa kwa kiwango kikubwa kwasababu serikali inawasaidia kwa kiwango kikubwa. Hatuwezi kufikia uchumi wa kati kama hatutaisaidia sekta binafsinchi za Afrika Mashariki zinarasilimali nyingi na uwezo tunao tunachohitaji ni ushirikiano mzuri na serikali na sisi kujipanga,  alisema Abdulsamad.Alisema katika mkutano huo, watajitathmini, kuzungumza changamoto zao na pia kujua ni namna gani wataweza kufikia kiwango ambacho wamejipangia kwa manufaa ya nchi zote wanachama. Mkurugenzi wa Huduma za Wanachama, Louis Accaro aliwaasa wafanyabiashara kujiunga na Taasisi ya Sekta Binafsi na pia EABC kwani ni chama cha wafanyabiashara wote katika nchi za Afrika Mashariki ambapo alisema watajitahidi kuongea na serikali zote kuona ni eneo gani la kusaidia.