 Mabadiliko makubwa ya kimaendeleo yapatikana katika kijiji cha Kambini Kichokochwe kanda ya Mashariki ya Wilaya ya Wete Mkoa wa Kaskazini Pemba, Kufatia mafunzo ya Mradi wa uwajibikaji Zanzibar (PAZA),Promoting Accountability in Zanzibar.Mabadiliko hayo ambayo yameeonekana katika Nyanja za kielimu ni baada ya wananchi wa kijiji hicho kupatiwa Elimu ya uwajibikaji na kuzungumza changamoto zinazowakabili ndani ya jamii yao na hata nje ambapo mabadiliko chanya yamepatikata ndani ya sekta ya Elimu.Bw,Bakar Suleiman Juma wa Kambini Kichokochwe amefahamisha kuwa kijijini kwao mbali ya mambo mengi yaliyofanywa kupitia mradi huo wa PAZA ni kupata walimu katika skuli ya Kojani ambapo walimu wawili wameajiriwa na Wizara ya Elimu huku walimu tisa wakiwemo nane wa msingi hivi sasa wanalipwa posho na Halmashauri ya Wilaya ya Wete huku mwalimu mmoja wa Sekondari akilipwa posho na Wizara ya Elimu.Amesema  sisi tuliona suala la elimu ni muhimu ila haliwezekani pasipo walimu hivyo hayo yote yamekuja baada ya kupata Elimu na kutafutia ufumbuzi changamoto zetu kwa kupita njia sahihi tulizoelekezwa na mradi huu muhimu wa PAZA Alifafanua Bw Bakar Nae bi Fatma Saidi,Ameongeza mbali ya suala la elimu pia PAZA umewapatia kisima cha maji safi na salama ambapo hapo awali wanawake kama wahanga wa tatizo hilo maji kambini kichokochwe yalikuwa ni ndoto na sasa kisima hicho kinawanufaisha wanakijiji na kuwarahisishia katka shughuli mbalimbali za maendeleo.Aidha Bi Asha Juma amesema mradi huo ni mkombozi mkubwa kijijini kwao kwani kipindi cha mvua zilizopita mwaka jana nyumba zao zilianguka kwa kuingia maji hali ambayo sasa kumejemgwa vizuizi (slops) ambazo zinazuia maji kupita ndani na kubomoa wakati wananchi waliojenga pembeni mwa barabara walikuwa wanakaa roho juu kila kipindi cha mvua kinapokuja kwa kuhofu kuingiliwa na maji ndani ya nyumba. Hatuachi kuondoa shukrani kwa mradi huu umetusaidia mambo mengi ambayo yalizorotesha maendeleo kijijini kwetu ila sasa tunasema Alhamdulillah uwajibikaji umepatikana ikiwemo kpata haki za kisheria kama vitambulisho vya Mzanzibar na vyeti vya kuzaliwa Alishukuru bi Asha.Mradi wa Uwajibikaji Zanzibar (PAZA) Promoting Accountability in Zanzibar ,umesimamiwa kwa mashirikiano ya jumla ya jumuiya tatu,ikiwemo ya uhifadhi wa mali asili Pemba NGANEREKO, jumuiya ya waandishi wa habari za maendeleo Zanzibar Wahamaza na TAMWA.