 Akizungumza kwenye uzinduzi wa huduma hiyo Dar es Salaam mwishoni mwa wiki, Meneja Bidhaa wa benki hiyo, Aloyce Maro aliyataja baadhi ya mahitaji hayo ya kijamii kuwa ni yale yanayoendana na aina ya maisha ya mteja husika kama vile manunuzi, burudani, safari, malazi ya hoteli na huduma za vyakula. Huduma hii imebuniwa maalumu kukidhi mahitaji na huduma za kifedha kwa wateja wetu wakubwa na wale wa kati. Kupitia huduma hii wateja wetu watarajie huduma nzuri kutoka kwa mameneja mahusiano tofauti waliopo kwenye matawi yetu ili waweze kufurahia upendeleo kwenye huduma zetu za kibenki pamoja na zile za mahitaji ya kijamii kulingana na  lifestyle  zao,   alisema Maro.Alisema kupitia huduma hiyo wateja watanufaika kwa kupata huduma za kibenki saa 24 katika siku saba za wiki kupitia simu zao, nyongeza ya muda wa utoaji huduma kwenye baadhi ya matawi pamoja na ongezeko la mashine za kutolea fedha (ATM) nchi nzima.