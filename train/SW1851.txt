 MKUU wa mkoa wa Dar es Salama ametangaza kuwa wasanii na wanamichezo watajengewa ukumbi mkubwa wa kisasa wa burudani na bwawa la kuogelea utakaogharimu Euro milioni 200 ambayo ni zaidi ya shilingi bilioni 500.RC Makonda amesema ukumbi huo utajengwa kwa ufadhili wa Kampuni ya Kifaransa, ambapo zinahitajika hekta 15 wakati Bwawa la kuogelea litajengwa na moja ya kampuni kutoka Dubai. Alisema Bwawa hilo la kuogelea litajengwa karibu na Coco beach ambapo pia kutakuwa na kiwanja cha mpira. Watu watajifunza kuogelea humo, pia kutakuwa na kiwanja cha mpira, tayari wafadhili wameshapatikana kujenga vitu hivyo, kwa sasa tunatafuta eneo la kujenga ukumbi wa kisasa. alisema Makonda  Ukumbi tutakaojenga utaingiza watu 20,000 kwa wakati mmoja utakuwa ni wa kimataifa zaidi.  alisema Makonda alitoboa siri hiyo jana jioni wakati akizungumza na makundi mbalimbali ya wasanii za maigizo na wanamichezo mbalimbali.Aidha Makonda aliwataka makundi hayo kuchangamkia mikopo ya vijana inayotolewa katika kila manispaa na kwamba wasanii wametengewa shilingi milioni 500.  Kila Halmashauri ina bajeti ya Shilingi bilioni 2 kwa makundi ya wanawake, vijana, walemavu, wasanii nimewapambania mpaka katika hiyo bilioni 2 mtengenewa bajeti yenu ya milioni 500 lakini nasikitika mnashindwa kutumia fursa hiyo. Andaeni mpango mkakati mzuri, nendeni mkakope fedha hizo mfanye maendeleo, hivi mnashindwa kuandika  proposal  nzuri mkaenda mkapewa milioni 20 mkatengeneza movie yenye ubora?  Mnabaki mnalilia lia njaa, mmefulia, alafu hamtaki kuchangamkia fursa, mnataka kukutana na viongozi mkipata nafasi mnaacha kuongea mambo ya muhimu eti mnataka siri, siri gani?  Nina makundi mengi ya kuwasaidia, nina masuala ya barabara, elimu, na mambo mengine kibao, kama nawaelekeza fursa zilipo na mkashindwa kuzitumia basi sitaweza kuwabeba tena. alisisitiza.