 WAKUU wa Majeshi ya Polisi Kusini mwa Afrika wamekubaliana kufanya operesheni za pamoja zitakazowezesha kupambana na matukio mbali mbali ya kihalifu ikiwemo matukio ya wizi wa magari, uuzaji wa dawa za kulevya pamoja na biashara ya usafi rishaji wa binadamu na uhalifu unaovuka mipaka.Akizungumza baada ya kuwasili kwenye Uwanja wa Ndege wa Kimataifa wa Julius Nyerere (JNIA) Dar es Salaam jana akitokea nchini Zambia alikohudhuria mkutano wa Wakuu wa Polisi Kusini Mwa Afrika na Wakuu wa Upelelezi, Mkuu wa Jeshi la Polisi nchini, Simon Sirro alisema majeshi wanachama wa SADC wamekubaliana katika kubadilishana taarifa za uhalifu na wahalifu hatua ambayo itasaidia katika kubaini viashiria vya kigaidi.IGP Sirro alizungumzia hali ya usalama nchini hususan katika kipindi cha sikukuu ya Idd el Fitr ni kwamba hakuna matukio ya uhalifu yaliyoripotiwa kama uhalifu wa kutumia silaha za moto, wizi wa watoto na matukio mengine ambayo yanalenga jamii.Naye Mkurugenzi wa Upelelezi wa Makosa ya Jinai (DCI), Robert Boaz alisema nchi nyingi barani Afrika zimekuwa na makubaliano ya pamoja ya kujenga ushirikiano baina ya majeshi ili kuwabaini wahalifu wanaokimbilia nchi nyingine.