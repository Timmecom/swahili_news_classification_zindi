 Hayo yamesemwa na Meneja Masoko wa Kampuni ya Woiso Original Products, Leornad Mtei, wakati akizungumza na waandishi wa habari jijini Dar es Salaam.Alisema baadhi ya wajasiriamali wanaojihusisha na biashara ya utengezaji wa ngozi, wamekuwa wakishindwa kutengeza bidhaa zenye ubora zaidi ya bidhaa zinazotoka nje, kutokana na kushindwa kuwa na mashine nzuri.Alisema wapo wajasiriamali wengi wenye ujuzi, lakini wanashindwa kufanya vizuri kutokana na kutokuwa na miundombinu za kuwawezesha kuonesha ujuzi wao. Serikali ni kama imetupa kisogo sisi wajasiriamali, ukiangalia nchi kama Ethiopia Serikali yao inawasaidia sana na wametuzidi mbali sana, serikali yao inawakopesha vitendea kazi na kufanya kazi yao kuwa bora,  alisema Mtei.Aliongeza kuwa serikali ingeweza kuwakopesha mashine za kuchanganyia ngozi, ingeweza kuwasaidia wao kutengeneza viatu vyenye ubora sawa na vile vya kutoka nchini Italia ambavyo vinaaminika kuwa imara.Serikali isiposhikamana nao hawataweza kufika mbali katika ushindani wa kibiashara katika Jumuiya ya Afrika Mashariki. Tutaweza kufika mbali zaidi kama serikali itatubeba,  aliongeza. Aidha, alisema wafugaji pia bado hawana elimu nzuri ya kutosha kuhusiana na matunzo ya ngozi za mifugo hivyo kushindwa kujitengenezea kipato kizuri kutokana na ngozi hizo.