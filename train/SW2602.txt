 HATIMAYE Mwenyekiti wa Kamati ya usajili ya Simba, Zakaria Hanspope ameweka kitanzini na Taasisi ya Kuzuia na Kupambana na Rushwa nchini (Takukuru) saa chache baada ya kuwasili Uwanja wa Ndege wa Kimataifa wa Julius Nyerere.Pope aliwasili nchini saa 7 usiku wa kuamkia jana na ndege ya KQ akitokea Marekani alikokuwa akipatiwa matibabu. Habari za uhakika kutoka ndani ya Takukuru zinasema kuwa Pope atapandishwa mahakamani leo kujibu tuhuma zinazomkabili. Ni kweli amekamatwa jana saa saba usiku (juzi), na kesho (leo) kuna uwezekano mkubwa tukampandisha mahakamani,  alisema mtoa habari wetu ndani ya Takukuru.Mapema Aprili mwaka huu, Takukuru ilitangaza dau la Sh milioni 10 kwa yeyote atakayefanikisha kupatikana kwa mfanyabiashara huyo na mwenzake Frank Lauwo ambao waliongezwa kwenye kesi ya utakatishaji fedha na kughushi inayowakabili Rais wa Simba, Evans Aveva na Makamu wake, Geofrey Nyange  Kaburu  na Mahakama ya Hakimu Mkazi Kisutu iliamuru watuhumiwa hao wakamatwe.Amri hiyo ya kuwakamata Pope na Lauwo ilitolewa na Hakimu Mkazi Mkuu, Thomas Simba wa mahakama hiyo baada ya Mwendesha mashitaka wa Takukuru, Leonard Swai kudai amewatafuta washtakiwa hao tangu Machi mwaka huu bila mafanikio na kuomba hati ya kuwakamata washtakiwa hao ambao hawakuwepo mahakamani.Kutokana na mabadiliko hayo washtakiwa Aveva na Kaburu walisomewa upya hati ya mashtaka na wanakabiliwa na mashtaka 10 tofauti na hati ya mashtaka ya zamani iliyokuwa na mashtaka matano.Mwendesha Mashtaka wa Serikali kutoka Taasisi ya Kuzuia na Kupambana na Rushwa Tanzania (Takukuru) Swai hakua tayari kuzungumzia suala hilo la kukamatwa kwa Pope huku msemaji wa taasisi hiyo Doreen Kapwani simu yake ikiita bila majibu.Tangu walipokamatwa mwaka jana, Aveva na Kaburu bado wapo rumande huku kesi yao ikiendelea mahakamani.