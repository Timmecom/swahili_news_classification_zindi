 Aidha, kuanzishwa kwa viwanda vipya vya saruji kumewezesha kuwapo kwa ongezeko la asilimia 11.11 ya uzalishaji wa bidhaa hiyo.Waziri wa Viwanda na Biashara, Dk Abdallah Kigoda alisema hayo bungeni jana, alipowasilisha bajeti ya wizara yake kwa mwaka wa fedha 2015/16.Alisema, usajili wa viwanda hivyo vipya ni sawa na wastani wa viwanda 20 kwa mwezi, hali inayochangia kupungua kwa maeneo yanayofaa kwa uwekezaji wa viwanda nchini. Kutokana na hilo, alisema kuwa Wizara yake imewaomba viongozi wa mikoa na Halmashauri kutenga maeneo mahsusi kwa kazi hiyo.Katika hatua nyingine, Dk Kigoda aliipongeza Wizara ya Ardhi, Nyumba na Maendeleo ya Makazi, kwa kuhakikisha kuwa dhana ya mipango miji inazingaiwa ikiwa ni pamoja na kutengwa kwa maeneo ya uendelezaji viwanda na biashara. Kwa mfano, mwaka 2014/2015, Wizara ilipata ekari 107 kutoka Mamlaka ya Ustawishaji, Makao Makuu Dodoma kwa lengo la kuanzisha mitaa ya viwanda,  Dk Kigoda alisema.Kuhusu viwanda vya saruji, alisema ujenzi wa viwanda vitatu vikubwa vya saruji mkoani Mtwara, Tanga na Pwani utaliwezesha taifa kujitosheleza kwa saruji na kuwa na ziada itakayo uzwa nje.Alifafanua kuwa kai ya viwanda hivyo vitatu, kimoja kina uwezo wa kuzalisha kiasi kikubwa cha saruji sawa na inayozalishwa na viwanda vyote vya saruji vilivyopo nchini.Dk Kigoda aliitaja miradi iliyokamilika kuwa ni Lee Building Materials Company Limited kilichopo Kilwa Masoko (Lindi) na Rhino Cement Company kilichopo Mkuranga (Pwani). Kuanzishwa kwa viwanda hivyo, kumewezesha uzalishaji wa saruji kuongezeka kutoka tani milioni 30.06 mwaka 2013, hadi tani milioni 4.4 mwaka 2014, ambayo ni sawa na ongezeko la asimilia 11.11,  alisema.Aliongeza kuwa, hiyo inatokana na kuanza kufanya kazi kwa viwanda vipya vinne vya Rhino Cement Co. Limited, Lee Building Materials Limited, Camel Cement Co. Limited na Lake Cement Company Limited.Kigoda aliweka wazi kuwa, kuna miradi minane ya viwanda vya saruji iliyoko katika hatua mbalimbali za ujenzi, ambayo ni Arusha Cement Co. Limited, Kisarawe Cement Co. Limited, Sungura Cement Limited, Fortune Cement Co. Limited, MEIS Industries Limited, Maweni Limestone Co. Limited na Dangote Cement Co. Limited.Alieleza kuwa, kwa hatua hizo, azma ya Serikali kuhakikisha bei ya saruji inashuka huenda ikafanikiwa, hivyo kuwapunguzia wananchi gharama za ujenzi.