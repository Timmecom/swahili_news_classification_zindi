  Hayo yalisemwa na Mkuu wa Wilaya hiyo, Khanifa Karamagi, kupitia risala ya utii ya wananchi wa wilaya ya Gairo kwa Rais Jakaya Kikwete , wakati wa mbio za Mwenge wa Uhuru juzi wilayani humo.Kwa mujibu wa Mkuu wa Wilaya , baadhi ya vikundi hivyo, vitatu vya miradi ya ufugaji kuku na uzalishaji wa mtama vimepatiwa Sh milioni 21.3 kutoka Shirika la Kimaendeleo la Swisscontact kwa ajili ya kuvijengea uwezo.Pia Serikali Kuu na Halmashauri ya wilaya ya Gairo, zimeviwezesha kifedha vikundi mbalimbali vya ujasiriamali vya vijana na wanawake kupitia mifuko maalumu iliyoanzishwa.Hivyo alisema , kwa mwaka 2014/2015 , Serikali Kuu imetoa Sh milioni saba , wakati Halmashauri ya wilaya ya Gairo ikitoa Sh milioni moja ikiwa ni sehemu ya asilimia tano ya mapato ya ndani yaliyotolewa kwa vikundi tisa vya wanawake.Licha ya serikali na halmashauri, pia Shirika la Viwanda Vidogo Vidogo ( SIDO) ilitoa kiasi cha Sh milioni 8.2 kwa ajili ya mafunzo ya utengenezaji wa mkaa kwa vikundi vya vijana na utengenezaji wa batiki kwa vikundi vingine vitatu.Kwa mujibu wa Mkuu wa Wilaya huyo, kikundi kimoja cha kutengeneza mkaa kilifadhiliwa Sh milioni 2.8 , wakati vingine vitatu vikifadhiliwa Sh milioni 5.9.