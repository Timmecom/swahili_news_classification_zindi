 MABINGWA wa Ligi Kuu soka Tanzania Bara Simba wamerudisha nyuma tarehe ya siku ya kilele cha wiki ya Simba  Simba Day  kutoka Agosti 8 hadi 6 na kutangaza rasmi kuwa watacheza mchezo wa kimataifa wa kirafi ki dhidi Power Dynamos ya Zambia.Katika taarifa yake iliyotolewa jana kupitia mitandao ya kijamii, mchezo huo utachezwa kwenye Uwanja wa Taifa Dar es Salaam. Simba imerudisha nyuma tarehe hiyo kutokana na kubanwa na ratiba ya Ligi ya Mabingwa Afrika iliyotolewa mwishoni mwa wiki iliyopita ikionesha mechi za awali zinachezwa kati ya Agosti 9, 10 na 11, mwaka huu. Simba hutumia Agosti 8 kutambulisha jezi na kikosi wanakachotumia msimu mpya kwa mashabiki wake.Mabingwa hao wako Afrika Kusini kwenye kambi ya wiki mbili na jana walicheza mechi ya kirafiki dhidi ya timu ya chuo ya Orbit TVET ya Afrika Kusini na kushinda mabao 4-0. Kwa mujibu wa taarifa kutoka Afrika Kusini, mchezo huo uliokuwa na vipindi vitatu kila kipindi kikiwa na dakika 30, mabao ya Simba yalifungwa na nahodha John Bocco dakika ya 9, 28, Hassan Dilunga dakika ya 23 na Wilker Da Silva dakika ya 64.