 Alisema vitafunwa vingi vimekuwa vikiachwa wazi na kupata vumbi hata kuingiwa na wadudu mbalimbali, hali inayofanya kukata mitaji kutokana na kukosa soko.Alitoa kauli hiyo hivi karibuni wakati akizungumza na wajasiriamali wanaotumia huduma za Benki ya Wanawake Tanzania (TWB) alipotembelea vikundi vinavyojihusisha na mikopo katika benki hiyo mjini Dodoma.Alisema wapika vifafunwa na wauzaji wake walio wengi si waangalifu wanapopika vitafunwa hasa chapati,vitumbua, maandazi na bajia, kwani wamekuwa wakiacha bila hata kufunika hali inayotishia afya za walaji. Mjitahidi kutumia vifungashio vizuri vitakavyovutia walaji hali itakayowafanya kuwa na wateja wengi na kukuza mitaji yenu. Siku hizi hata mahoteli makubwa wanatoa zabuni ya kutengenezewa vitafunwa sasa mteja akikukuta mchafu utakosa fursa na kubaki na imani za kulogwa,  alisema.Pia aliwataka wajasiriamali kutokata tamaa kwa sababu maisha ni hatua maana wengi huishia njiani kutokana na wanapoanza wanataka kupaa kimaisha kwa kila walichokihitaji na wanapona wanachelewa huamua kuacha kwa kisingizio cha biashara anayofanya haifai.Hata hivyo, Ofisa Mikopo Mwangalizi wa Benki ya Wanawake Tanzania, Tawi la Dodoma, Digna Damas aliwataka wajasiriamali hao kuwa waaminifu katika mikopo wanayochukua ili waendelee kufaidika kwa kukuza mitaji kutokana na aina yoyote ya biashara wanazofanya ili wajikwamue kiuchumi.