 Makubaliano hayo yaliyofikiwa jijini Dar es Salaam mwishoni mwa wiki, yametajwa yataiwezesha kampuni hiyo kuanza kufunga mfumo unaojulikana kama  Profits  utakaotumika kwa shughuli mbalimbali za benki hiyo inayotarajiwa kuanza Mei mwakani.Akizungumza kwenye makubaliano hayo, Mwenyekiti wa Bodi ya benki hiyo, Herman Kessy alisema hatua hiyo ni muhimu katika azma ya benki hiyo kufungua milango yake kwa wateja wake.  Huu ni mfumo mzuri na mkubwa utakaoifanya benki yetu kuwa ya kisasa kabisa katika utendaji wake,  aliwaambia waandishi wa habari.Kampuni hiyo imepata kazi hiyo ya kuandaa na kutekeleza mfumo huo baada ya kuibuka mshindi katika zabuni iliyoshindaniwa na kampuni kadhaa za ndani na nje ya nchi. Wananchi wawe na amani kuwa matayarisho ya benki yao yanakwenda vizuri kabisa,  alisema Mwenyekiti huyo wa benki. Kampuni hiyo inatarajia kuanza kufunga mfumo huo Februari mwakani na kumaliza Septemba.Hadi kufikia Mei, imeelezwa benki itakuwa na uwezo wa kuanza kutoa huduma kwa wateja.Mkurugenzi wa masuala ya Benki na Fedha, Intrasoft International, Andreas Diamanteas alisema makubaliano hayo ni ya muhimu kwa MCB na kampuni yao.Alisema ni muhimu kwa benki kwa kuwa inatakiwa kufungua milango yake kwa wateja hivi karibuni na kwa kampuni hiyo kwa sababu mradi huo unafungua milango kwao nchini kwa kuwa ni wa kwanza kutekelezwa.