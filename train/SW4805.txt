 Simba inaongoza msimamo wa Ligi Kuu Bara ikiwa na pointi 42 (kabla ye mechi ya jana dhidi ya Mbao), huku Yanga wakiwa na pointi 37, wakitofautiana pointi tano lakini Rage amesisitiza kuwa kama Simba hawatabweteka, mapema tu watatangaza ubingwa. Simba ina nafasi nzuri ya kutwaa ubingwa iwapo haitabweteka, timu nyingi kwa sasa zina udhamini wa kutosha, hivyo kusababisha ushindani kuwa mkubwa kwenye ligi, hawapaswi kuridhika na matokeo," amesema Rage.Rage alisema wachezaji wa Simba wanatakiwa kutambua kwa sasa jukumu ni moja tu la kupata ushindi kwenye kila mchezo pamoja na kutwaa ubingwa huku akisisitiza timu moja tu Azam FC ambayo ilikuwa inatisha kidogo ingawa hawako vizuri. Ushindani jinsi ulivyo hakuna aliyetegemea Mbao FC ingetolewa na Njombe Mji kwenye FA, wachezaji wa Simba wasibweteke hata kidogo, waoneshe nguvu ya kuweza kufanya vyema kwenye ligi,  aliongeza Rage.Simba sasa imebaki kwenye Ligi Kuu Bara pamoja na kombe la Shirikisho Afrika, ambapo baada ya kupita hatua ya awali sasa imepangiwa na Al Masry ya Misri.