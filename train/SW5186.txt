 Pia, katika madini ya vito vya rangi, Serikali ilikusanya mrabaha wa Sh bilioni 2.97 kwa mwaka huo wa fedha.Hayo yalielezwa hivi karibuni na Mkurugenzi wa Kitengo cha Uthaminishaji wa Madini ya Vito na Almasi cha Wizara ya Nishati na Madini (TANSORT), Archard Kalugendo.Alikuwa akiwasilisha taarifa ya utekelezaji wa majukumu ya kitengo chake kwa mwaka 2014/2015 katika Semina ya Wathamini Madini ya Vito na Almasi nchini, iliyofanyika jana mjini hapa.Akizungumzia mafanikio yaliyopatikana katika kipindi hicho, Kalugendo alisema kuwa wastani wa bei ya almasi ya Tanzania katika soko la dunia umepanda kwa asilimia mbili kutoka Dola za Marekani 285.54 kwa karati moja mwaka 2013/2014 hadi Dola za Kimarekani 291.83.Aidha, aliongeza kuwa mauzo ya almasi yalipanda kwa asilimia 12 kwa uzito na asilimia 14 kwa thamani ikilinganishwa na mwaka 2013/14, hivyo kusababisha makusanyo ya mrabaha kupanda kwa asilimia 14.Kwa upande wa changamoto, Kalugendo alisema mauzo ya vito yalishuka kwa asilimia tisa kutoka dola za Marekani milioni 53.86 mwaka 2013/14 hadi Dola za Marekani milioni 49.16 mwaka 2014/15 na hivyo kusababisha mrabaha kushuka kwa asilimia tisa ikilinganishwa na mwaka 2013/14.Pia, alitaja changamoto nyingine kuwa ni pamoja na kutokuwepo kwa kada ya Wajemolojia katika muundo wa kada za utumishi serikalini. Changamoto nyingine ni kutokuwepo jengo au sehemu mahsusi ya kufanyia biashara ya madini ya thamani kubwa hapa nchini pamoja na ukwepaji wa kodi na tozo za Serikali na utoroshwaji wa madini ya vito hasa miongoni mwa wazalishaji.