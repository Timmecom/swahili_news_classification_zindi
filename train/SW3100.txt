 TIMU ya soka ya Yanga jana iliendeleza ushindi ikiwa chini ya kocha wa muda Charles Boniface baada ya kuibuka na ushindi wa mabao 3-2 dhidi ya JKT Tanzania kwenye Uwanja wa Uhuru Dar es Salaam.Mkwasa anaifundisha Yanga akichukua mikoba ya Mcongo Papa Mwinyi Zahera aliyetimuliwa hivi karibuni baada ya timu hiyo kusuasua. Kwa matokeo hayo Yanga imrfikisha pointi 13 baada ya kucheza mechi sita baada ya kushinda mechi nne, sare moja na kufungwa moja na kuendelea kuikimbiza Simba inayoongoza ligi hiyo.Hatahivyo, Yanga imecheza mechi chache baada ya kuwa na majukumu ya kimataifa kabla ya kutolewa katika michuano ya Kombe la Shirikisho Afrika. Katika mchezo wa jana, Yanga walipata bao lao la kwanza kupitia kwa Patrick Sibomana baada ya kupata pasi kutoka kwa Deus Kaseke, lakini furaja zao hazikufumu sana kwani JKT Tanzania walisawazisha dakika mbili baadae kwa baio la Adam Adam.Adam alifunga bao hilio baada ya kupata pasi kutoka kwa Farouk Shikalo aliyefanyakazi nzuri kabla ya mfungaji hajaujaza mpira wavuni. Yanga waliandika nao la pili lililofungwa na Juma Balinya akiunganisha wavuni mpira wa Kaseke.David Molinga aliiandikia Yanga bao la tatu na kuihakikishia timu hiyo kutoka na pointi zote tatu baada ya kufunga bao la tatu katika dakika ya 34 kwa mpira wa adhabu ndogo baada ya Kaseke kuangushwa nje ya eneo la hatari.Dakika ya 45 Molinga nusura aifungie Yanga bao la nne baada ya kupiga mpira wa kichwa, ambao haukulenga lango. Simba wenyewe watashuka dimbani kesho Jumapili kucheza Ruvu Shooting katika muendelezo wa mechi za Ligi Kuu Tanzania Bara.Kikosi cha Yanga kilichoanza: Farouk Shikalo, Juma Abdul, Jafar Mohamed, Lamine Moro, Ally Mtoni, Papy Tshishimbi, Deud Kaseke, Mapinduzi Balama, David Molinga na Patridc Sibomana. JKT Tanzania: Abdulahaman Mohamed, Michael Aidan, Adeyum Ahmed, Frank Nchimbi, Damas Makwaya, Jabir Stima, Mwinyi kazimoto,. Richard Maranya, Daniel Lyanga, Adam Adam na Edward Songo.