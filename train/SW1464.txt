 WABUNGE wamesema Bajeti ya mwaka 2019/20 ni ya ushindi kwani imejibu kilio cha Watanzania kwa kuondoa kodi na tozo chechefu.Wakizungumza na gazeti hili katika viwanja vya Bunge jana baada ya Waziri wa Fedha na Mipango, Dk Philip Mpango kusoma bajeti kwa saa 2, wabunge bila kujali itikadi za vyama vyao walisema bajeti hiyo ni ya ushindi kwa Watanzania.Mbunge wa Rufiji, Mohamed Mchengelwa (CCM) alisema bajeti hiyo ni ya ushindi kutokana na kwamba imejibu vilio vya Watanzania kwa kuondoa tozo na kodi ambazo zilikuwa kero katika kufanya biashara nchini. Bajeti hii ni ya ushindi kwa sababu imesikiliza vilio vya wananchi kwa kuwaletea nafuu katika maisha kwa kuondoa tozo mbalimbali ambazo zilikuwa zikiwasumbua na kama ikiekelezwa kwa asilimia 100 itakuwa mkombozi mkubwa kwao,  alisema.Mbunge wa Busega, Dk Raphael Chegeni amesema bajeti hiyo ni ya wananchi kutokana na kwamba imezingatia matakwa makubwa na mahitaji ya wananchi kwa kuondoa kero za kodi na tozo ili kuendesha biashara na shughuli mbalimbali za maendeleo. Mazingira ya kibiashara yameboreshwa na Bluu Print iliyoandaliwa kwa ajili ya kuboresha mazingira hayo itakuwa suluhusho kwa kufanya biashara na kuboresha biashara zao,  alisema.Alisema bajeti hiyo imeongezeka kwa takribani Sh bilioni 666 ukiliganisha na ya mwaka jana lakini imejikita katika kuendeleza na kutekeleza miradi mikubwa yenye maslahi mapana kwa taifa.Dk Chegeni alisema lakini pia imejikita katika kupunguza utegemezi wa wafadhili kutoka nje na kubakia asilimia nane tu ya bajeti, lengo ni kufikia azma ya nchi kujitegemea katika kutekeleza miradi mbalimbali ya maendeleo nchini.Alisema kodi na tozo katika kilimo na mifugo na sekta nyingine nyingi ambazo zilikuwa zikisumbua wananchi zimeondolewa lengo ni kuwaondolea umasikini wananchi.Mbunge wa Mufindi Kusini, Mendrad Kigola (CCM) alisema bajeti hiyo imewakumbuka wafanyabiashara nchini kwa kuondoa kodi na tozo ambazo zilikuwa zikiwasumbua katika kufanya biashara zao.Alisema kitendo cha kuondoa tozo na kodi mbalimbali ambazo zilikuwa kero kwa wananchi katika sekta mbalimbali ikiwemo kilimo na mifugo kutaleta nafuu kwa wafanyabiashara wadogo na wa kati kwa wananchi kwa ujumla.Alisema bajeti hiyo imeangalia mahitaji ya wananchi kwa kuangalia maradi mikubwa ya maendeleo na kuhakikisha mradi hiyo inakamilishwa ikiwemo ya umeme, reli ya kisasa na masuala mbalimbal jamii kama elimu afya na huduma nyingine.Alisema bajeti hiyo imelenga kutatua kero za wananchi kwa kutenga fedha katika kutekeleza miradi mbalimbali ya huduma za jamii ikiwemo maji, umeme, afya na elimu. Lakini pia bajeti imetenga fedha kwa ajili ya makandarasi kukamilisha miradi ya mbalimbali kutokana na kutengewa fedha kwa ajili ya miradi hiyo,  alisema.Mbunge wa Korogwe Mjini, Mary Chatanda alisema kwamba bajeti iyo ni jibu la kilio cha wananchi kutokana na kuondoa kodi na zoto mbalimbali ambazo zilikuwa zikiwasumbua. Mbunge wa Malindi Ally Salehe (CUF) alisema bajeti ni nzuri katika kuondoa kodi na tozo ambazo zilikuwa zikiwasumbua wafanyabiashara nchini.Alisema katika kutekeleza bajeti hiyo kinachotakiwa ni serikali kusimamia makusanyo na kutekeleza miradi ya kitaifa ambayo ndiyo italeta maendeleo, lakini wanatakiwa kutenga fedha kwa ajili ya miradi ya kijamii.Mbunge wa Longido, Dk Steven Kiluswa (CCM) alisema bajeti ya wananchi kutokana na ukweli kwamba imeangalia kero kubwa kwao ya kodi na hivyo kuindoa na tozo mbalimbali ambazo zilikuwa zikiwasumbua wananchi.Alisema kuondolewa kwa kodi hizo, kunalenga kuwezesha wananchi katika kufanya shughuli mbalimbali za kuleta maendeleo.Waziri Mpango amesoma mapendekezo ya serikali ya bajeti kuhusu makadirio ya mapatona matumizi na kuomba bunge lipitishe bajeti ya Sh trilioni 33.11 kwa ajili ya matumizi ya kawaida na maendeleo.Akizungumza baada ya bajeti hiyo kusomwa Spika wa Bunge, Job Ndugai alisema, wabunge watakuwa na muda wa kujadilia mapendekezo ya serikali kuhusu bajeti hiyo na hatimaye kuipitisha kwa kupiga kura kila mbunge.