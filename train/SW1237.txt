 RAIS John Magufuli leo anatarajiwa kupokea Mfumo wa Usimamizi wa Mawasiliano (TTMS) katika Viwanja vya Mamlaka ya Mawasiliano Tanzania (TCRA) jijini Dar es Salaam.Mfumo huo uliofungwa na Kampuni ya Soci t  G n rale De Surveillance and Global Voice Group (SGC/GVB) ya Uswizi, ulizinduliwa Februari 2014 na unatakiwa kuhamishiwa TCRA kwa udhibiti kamili baada ya miaka mitano.Mkurugenzi Mkuu wa TCRA, James Kilaba alivieleza vyombo vya habari Dar es Salaam jana lengo la mfumo huo ni kufuatilia ubora wa huduma za makampuni ya simu za mkononi nchini na kudhibiti mapato ya kodi.Kilaba alisema mfumo huo, umekuwa ukifanya kazi tangu Oktoba 2013 na umeonesha matokeo mazuri, kuiwezesha TCRA kupata takwimu sahihi za mawasiliano ya ndani na ya kimataifa. Kupitia mfumo huu, tumegundua udanganyifu, takwimu za miamala ya fedha ya simu za mkononi na ubora wa huduma zinazotolewa na kampuni ya simu za mkononi, alieleza Kilaba.