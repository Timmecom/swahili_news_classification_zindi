 Mchezaji huyo aliahidiwa zawadi ya gari na mwenyekiti wake baada ya kuonesha uwezo mzuri katika mchezo wa Ligi Kuu Bara dhidi ya Singida United ambao Simba walishinda kwa mabao 4-0 Uwanja wa Taifa Dar es Salaam.Ndemla amesema, mpaka sasa hajapewa gari hiyo na hajaongea chochote na mwenyekiti wake maana ilikua ni ahadi hivyo anasubiri tu mwenyewe kuitekeleza."Sijakabidhiwa hilo gari na sijaongea chochote na mwenyekiti nasubiri tu maana aliniahidi,ila nafikiri hakuna tatizo lolote juu ya hilo,"alisema Ndemla.Mwenyekiti huyo wa usajili amesema, tayari gari alishamkabidhi mchezaji huyo wiki moja iliyopita."Mimi ninachojua gari nimeshamkabidhi tayari tangu wiki moja iliyopita kwa hiyo kama anasema hajapewa hiyo gari muache aseme, ila gari tayari ameshapewa,"alisema Poppe.Hapo awali mwenyekiti huyo alisema kwamba huo ni utaratibu wa kawaida aliojiwekea wa kuwazawadia gari wachezaji wanaojituma na wenye nidhamu kwenye timu.Endapo Ndemla atapewa zawadi hiyo ya gari atakuwa mchezaji wa pili Simba kuzawadiwa na Poppe baada ya beki, Mohammed Hussein  Tshabalala  kupewa gari aina ya Toyota Raum, Septemba mwaka 2016 baada ya kuvutiwa na uwezo wa beki huyo.