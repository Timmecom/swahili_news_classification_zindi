 Ronald Pfumbidzai aliwafungia wenyeji bao la kuongoza katika mechi hiyo ya kundi B ambayo walitakiwa kushinda ili kuweka matumaini ya kusonga hatua ya robo fainali. Mnigeria Stanley Ohawuchi aliisawazishia mabingwa mara tano Afrika, Zamalek kabla ya mapumziko.Baada ya miamba hiyo ya Misri kukataliwa bao lao kwa madai ya kuotea, Amidu aliwaweka wazimbabwe mbele tena katika dakika ya 75 kwa kuwafungia bao la pili kisha akaongeza la tatu kwenye muda wa nyongeza.CAPS inatarajia kucheza na USM Alger ya Algeria Jumapili ijayo katika mechi ya mwisho ya kundi na ni lazima ishinde ili kumaliza miongoni mwa vinara wa wawili wa kundi na kufuzu hatua ya nane bora kwenye michuano hiyo mikubwa kwa ngazi ya klabu Afrika.Zamalek nayo ni lazima ishinde nyumbani dhidi ya Al Ahly Tripoli ya Libya kama inataka kuondoa aibu ya kutupwa nje ya michuano hiyo. USM na Ahly Tripoli ambazo zilitoka sare ya bao 1-1 Ijumaa iliyopita usiku, ina pointi nane, CAPS sita na Zamalek ina pointi tano.Kundi lao lina upinzani mkubwa kati ya makundi manne. Zamalek mara ya mwisho kushinda taji hilo ni mwaka 2002 huku CAPS ikiingia hatua ya makundi ya michuano hiyo kwa mara ya kwanza. Timu hiyo ya Zimbabwe ilitoa mshtuko kwenye mechi za kufuzu baada ya kuwaondoa mabingwa mara tano Afrika TP Mazembe kutoka Congo DR.