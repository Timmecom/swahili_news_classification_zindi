 Akizungumza katika Mkutano Mkuu wa kumi wa wanahisa Dar es Salaam mwishoni mwa wiki, Mtendaji Mkuu wa Kampuni hiyo, Donald Kamori alisema ongezeko hilo linatokana na usimamizi mzuri wa Bodi ya Wakurugenzi wa TCCIA Investment Company Limited. Miaka kumi iliyopita mtaji wetu ulikuwa ni kiasi cha Sh bilioni 2 lakini kwa sasa tunaongelea Sh bilioni 33 kuishia Desemba mwaka 2014,  alisema Kamori. Sisi ni wadogo, lakini tunakwenda vizuri, hii inatokana na usimamizi mzuri wa watu wetu wa hesabu kwa kushirikiana na Bodi,  aliongeza.Alisema mwaka 2014 kampuni ilipata faida ya jumla ya Sh milioni 784 kabla ya kulipa kodi ambayo aliielezea kuwa ongezeko kubwa kulinganisha na mwaka 2013 ambapo faida ilikuwa ni Sh milioni 588. Kutokana na kupata faida kubwa, kampuni imeridhia kutoa gawio kwa wanahisa wake ambapo itatumika jumla ya Sh milioni 274. Kutokana na hilo, Bodi imeridhia kulipa gawio la Sh 48 na senti 26 kwa kila hisa moja kwa hesabu zilizokaguliwa za mwaka 2014 kulinganisha na gawio la Sh 36 na senti 96 kwa mwaka 2013 kwa hisa moja,  aliongeza.Akizungumzia mwenendo wa kampuni na ukuaji wake, Mwenyekiti anayemaliza muda wake, Aloyce Mwamanga, alisema kwa sasa kampuni ipo katika mchakato wa kubadilisha jina kutoka TCCIA Investment Company Limited na kuwa TCCIA Investment Public Limited Company.