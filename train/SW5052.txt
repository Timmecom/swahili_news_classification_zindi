 MWENYEKITI wa Baraza la Michezo la Taifa (BMT), Leodogar Tenga amemtaka Rais wa Shirikisho la Soka Tanzania (TFF), Wallence Karia kuacha  kuliongoza shirikisho hilo kirafiki.Tenga amesema hayo mbele ya wajumbe wa Mkutano Mkuu wa TFF uliofanyika Jijini Arusha na kuhudhuriwa na Mgeni Rasmi Mkuu wa Mkoa wa Arusha Mrisho Gambo.Amesema hakuna mtu asiyekuwa na rafiki, lakini urafiki una mipaka na ukiweka urafiki mbele katika majukumu ya kazi ya kila siku ya shirikisho hilo, basi unaweza kukwama mbele na kuanza kulaumiwa.Mwenyekiti huyo alimtaka Rais wa TFF kuacha urafiki katika kuliongoza shirikisho hilo na badala yake alimtaka kuongoza kwa kufuata misingi ya Katiba ya TFF.  Kila mtu ana rafiki hapa tulipo na kamwe usiruhusu urafiki uingilie kazi yako ya kuliongoza shirikisho hilo lenye katiba na kanuni katika kuongoza,   alisema Tenga, ambaye aliwahi kuwa Rais wa TFF.Tenga alimsifu Gambo kwa kushirikiana na TFF katika kuongoza soka la nchi hii na kusema kuwa hajawahi kuona kiongozi wa mkoa mwenye moyo kama mkuu huyo wa mkoa.