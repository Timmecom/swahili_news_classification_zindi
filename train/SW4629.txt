 Mbonde, ambaye alisajiliwa akitokea Mtibwa Sugar, alikuwa nje akiuguza majeraha ya goti, kabla ya hivi karibuni kupata ajali ya pikipiki, ambayo ilimfanya kushonwa nyuzi tatu juu ya jicho.Mlinzi huyo wa zamani wa Mtibwa Sugar alizungumzia juu ya majeraha yake hayo na kukiri kupona na anajiandaa kurejea kikosini. Niko vizuri sasa nashukuru nimepona, nyuzi zimeondolewa, nitaungana na wenzangu kuanzia Jumatatu nafikiri ya wiki ijayo niko vizuri,  alisema Mbonde.Alisema atahakikisha anajituma kwa kuonesha uwezo wa hali ya juu ili amshawishi kocha kumpa nafasi ndani ya kikosi cha kwanza.Tukio la ajali lilisababisha aondolewe kwenye kikosi cha Simba kilichosafiri kwenda Misri kwenye mchezo wa marudiano dhidi ya Al Masry wa Kombe la Shirikisho, ambapo Simba ilitolewa.