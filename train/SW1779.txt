 Hayo yalisema juzi jijini Dar es Salaam na Waziri wa Uchumi na Nishati wa Ujerumani, Matthias Machnig wakati ujumbe wa wafanyabiashara wa Ujerumani ulipokutana na Mtendaji Mkuu Ofisi ya Rais-Ufuatiliaji wa Utekelezaji wa Miradi (PDB) inayosimamia BRN, Omari Issa. Ubunifu huu wa utekelezaji wa miradi kupitia BRN ni jambo ambalo hata sisi tunatamani tungekuwa nalo nchini Ujerumani,  alisema Machnig.Katika mkutano huo, wafanyabiashara hao wa Ujerumani walionesha shauku ya kuwekeza katika miradi ya ubia ya BRN ili kushirikiana na Serikali ya Tanzania kuhakikisha mageuzi makubwa hasa katika sekta za nishati na uchukuzi yanafanikiwa kwa mujibu wa malengo ya BRN.Akizungumzia kuhusu mfumo wa BRN, Issa aliwaeleza wageni hao kuwa Serikali ya Tanzania iliamua kuanzisha mfumo huu ili kuharakisha utekelezaji wa miradi muhimu ya kitaifa na kuwaletea wananchi maendeleo ya haraka.Alisisitiza kuwa mfumo wa BRN unaamini katika kuweka vipaumbele na kisha kusimamia na kufuatilia utekelezaji wake kwa kuondoa urasimu na mtindo wa kufanyakazi kwa mazoea. Nitawapa mfano wa sekta ya kilimo katika BRN. Tunatekeleza mageuzi katika sekta ya kilimo, lakini si katika kila kitu. Tumeanza na mazao matatu tu ya mahindi, mpunga na miwa tena si nchi nzima bali sehemu tu ya nchi ndiyo tumeanza nayo. Mafanikio yatakayopatikana kupitia vipaumbele hivi yatapelekwa mikoa mingine,  alisema Issa.Aliwakaribisha wawekezaji hao kushirikiana na Serikali ya Tanzania kwani tayari nchi mbalimbali zimekwishaonesha nia na zimeanza kufanya hivyo. Treni ya mabadiliko imeanza safari ni juu ya kila mmoja wetu kuwahi ili awe sehemu ya safari hii,  alisema Issa.