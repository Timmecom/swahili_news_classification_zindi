 WINGA wa Liverpool, Mohamed Salah hatimaye amejiunga na kambi ya timu ya taifa ya Misri kwa ajili ya maandalizi ya Mashindano ya Mataifa ya Afrika, Afcon 2019, itakayofanyika Misri.Mafarao walianza kambi yao wiki moja iliyopita kwa ajili ya maandalizi hayo ya Afcon 2019, ambayo yanafanyika Misri, na kutarajia kuanza kutimua vumbi kuanzia Juni 21 hadi Julai 19. Hatahivyo, Salah katika kipindi chote hicho hakuwemo katika kambi ya timu hiyo hadi Jumatano baada ya kuhitaji mapumziko marefu baada ya kuiongoza Liverpool kutwaa taji la Ligi ya Mabingwa wa Ulaya jijini Madrid Juni Mosi.Kwa mujibuwa taarifa, Salah alikuwemo katika mazoezi ya jana, lakini hakutarajia kuwemo katika kikosi cha Misri ambacho kilitarajia jana usiku kucheza na Tanzania, Taifa Stars, katika mchezo wa kujipima nguvu.Hata hivyo, mchezaji huyo nyota ambaye ni miongoni mwa wafungaji walioogoza kwa ufungaji katika Ligi Kuu ya England, atakuwepo katika mchezo wa mwisho wa majaribio wakati misri itakapocheza dhidi ya Guinea, Juni 16 kwenye Uwanja wa Borg El-Arab huko Alexandria.Salah hatakuwa mchezaji pekee kurejea baada ya kutokuwepo katika mchezo wa Guinea, wakati mcheaji mwenzake wa Liverpool Naby Keita kutangaza kuwepo katika mchezo huo wa kirafiki. Misri itaanza kampeni zake za kusaka taji hilo la Afrika kwa kucheza dhidi ya Zimbabwe Juni 21 katika mchezo wa Kundi A, kabla ya kukabiliana na DR Congo na Uganda Juni 26 na Juni 30.