 Alisema,  Kiwanda cha sukari cha Kilombero ni chanzo cha uhakika cha ajira za watu 40,000 ambapo ni msaada mkubwa kwa zaidi ya familia 80,000 zinazoishi wilaya ya Kilombero na Kidatu. Hili ni jambo la kushukuriwa sana. Wakazi wa Kidatu na Kilombero wamekuwa na uwezo wa kujenga makazi bora, kuendesha biashara zao ndogo, na muhimu zaidi ni namna wanavyoweza kuwasomesha watoto wao kutokana na kipato cha uhakika kutoka Kilombero Sugar. Akizungumza mbele ya umati wa wananchi, wakiongozwa na Mkurugenzi wa Bodi ya Sukari nchini Henry Semwaza, Pinda alisema kiwanda hicho ni mkombozi wa kweli kwa wananchi kutokana na kutoa fursa mbalimbali.Katika mwaka wa fedha uliopita, kiwanda kilinunua miwa yenye thamani ya Sh bilioni 33.4 kutoka kwa wakulima wadogo, ikiwa ni ongezeko la asilimia 9.2 ikilinganishwa na kiasi kilicholipwa kwa wakulima hao mwaka wa fedha uliotangulia.Aidha, alisema serikali inatambua juhudi zinazofanywa na kiwanda hicho kwa ajili ya maslahi ya jamii inayoizunguka, ikiwa ni pamoja na ujenzi wa hospitali mpya kwa gharama ya Sh milioni 700 ambayo kwa sasa inatoa huduma mbalimbali za afya kama vile X-ray, upasuaji, uvimbe, afya ya mjamzito na mtoto mchanga.Awali Mkurugenzi Mtendaji wa Kiwanda cha Sukari cha Kilombero, Mark Bainbridge alielezea kuridhishwa serikali inayounga mkono na kuahidi kuendelea kutoa bidhaa zenye ubora, ikiwa ni pamoja na kulipa kodi. Mwaka uliopita, kiwanda kililipa kodi ya Sh bilioni 22.