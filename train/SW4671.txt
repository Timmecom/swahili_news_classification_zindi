 Mkuu wa Wilaya ya Kisarawe, Jokate Mwegelo amesema, wilaya hiyo ilikuwa nyuma kwenye masuala ya uwekezaji wa viwanda lakini hali imebadilika baada ya kumalizwa kwa vikwazo.Ameieleza timu kutoka Kampuni ya Magazeti ya Serikali (TSN) kuwa, miaka ya nyuma wilaya hiyo ilikosa mambo ya msingi ya kuwezesha kuanzishwa kwa viwanda yakiwemo maji, umeme, na barabara lakini wameweka mikakati ya kuwezesha uwekezaji mkubwa wa viwanda. Changamoto ya umeme inakwenda kuwa historia na changamoto ya maji hasa kwenye eneo letu la utawala wa mji mdogo pia linakwenda kuwa historia kwa sababu ya juhudi za Mheshimiwa Rais. Visima ilikuwa huwezi kuchimba, ukichimba hapa inabidi uchimbe chini sana. Kuna kisima sisi tumechimba katika eneo moja la Marui imebidi tuchimbe mita 200 na unaweza ukachimba usipate maji amesema.Jokate amesema ofisini kwake kuwa, Kisarawe inajiandaa kuanza kupata maji kutoka Ruvu Juu ikiwa ni matokeo ya uamuzi wa Rais John Magufuli. Kwa mujibu wa kiongozi huyo, mradi mkubwa wa maji unatarajiwa kuzinduliwa mwezi ujao. Kwa hiyo maji yatakuwepo na dhumuni kubwa la Mheshimiwa Rais kuleta maji ni kuweza kutoa huduma kwenye eneo lote la viwanda amesema na kutaja eneo hilo kuwa lipo Visegese na limekaa kimkakati. Na tayari Tanesco wameahidi na wamefanya tathmini mbalimbali na tutaanza kupeleka umeme kwenye eneo letu la viwanda  amesema Jokate na kuongeza kuwa, pamoja na viwanda, wanataka kutumia fursa ya kuwa jirani na Dar es Salaam kuzalisha mboga mboga na mazao mengine ya kilimo. Kwa hiyo tunajaribu kuibua hizo fursa kwa sababu tayari tuna haya ambayo ni ya msingi, tuna maji, tuna umeme, tuna wataalamu.Tulikuwa tuna tatizo pia la wataalamu wa kupima ardhi vizuri kuweza kuwaelekeza wawekezaji wetu vizuri lakini wataalamu sasa hivi tunao kwa hiyo tuna imani kesho yetu ni bora kuliko jana yetu  amesema.