 Mafunzo hayo yaliyowezeshwa na kampuni ya simu ya Airtel kupitia mpango wake wa Airtel Fursa yalifanywa kwenye ukumbi wa Urafiki Social Hall, Shekilango jijini Dar es Salaam.Katika warsha hiyo, kijana Stephano Gimase ambaye alikuwa ni miongoni mwa vijana aliyeshiriki na kuelezea biashara yake alibahatika kuwezeshwa kwa kupatiwa vitendea kazi kwa ajili ya biashara yake. Vijana wengine waliohudhuria walionesha shukrani kwa kampuni ya simu ya Airtel na kuahidi kutumia ujuzi waliopata katika warsha hiyo kwa manufaa yao. Airtel imetambua changamoto ambazo vijana tunakumbana nazo katika maisha yetu ya kila siku. Sisi vijana tupo tayari kufanya kazi kwa bidii ili kufikia malengo yetu lakini hatuna ujuzi muhimu na zana ili kujenga biashara zetu. Airtel imeliona tatizo hili na kuchukua jukumu hili na kutusaidia sisi vijana,  alizungumza Yvonne Obeth mmoja wa vijana waliohudhuria. Leo hii tumepata stadi za msingi za ujasiriamali, nimejifunza umuhimu wa kutunza kumbukumbu bila kujali udogo wa biashara yangu. Sasa hivi ninajua jinsi ya kuweka vitabu yangu vya akaunti, jinsi ya kutafuta soko la bidhaa zangu hasa kwa kutumia teknolojia ili niweze kufikia wateja zaidi. Kwa kifupi, warsha hii imekuwa mwangaza wa mafanikio wa maisha yangu.  aliongeza Obeth.Meneja wa Huduma kwa Jamii wa Airtel, Hawa Bayumi alisema programu hiyo ni sehemu ya kurudisha fadhila kwa jamii kwa kuunda fursa na kutengeneza ajira kwa vijana.