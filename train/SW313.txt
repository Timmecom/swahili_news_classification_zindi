 Meneja wa Kanda ya Afrika na Mashariki ya Kati, Aaron Munetsi alisema hayo katika hafla ya kuadhimisha miaka 20 ya SAA kufanya biashara ya usafiri wa anga nchini.Katika hafla hiyo ya mwishoni mwa wiki, shirika hilo liliadhimisha miaka 80 ya uwepo wake na miaka 20 ya kuendesha programu ya msafiri wa mara kwa mara.Alisema wamepata mafanikio makubwa katika shughuli zao nchini na ndio maana linafikiria kuongeza hadi Mwanza na Mbeya. Katika miongo miwili tumeweza kuongeza safari za ndege kutoka Johannesburg kuja Dar es Salaam kutoka mbili kwa wiki hadi 14,  alisema Munetsi na kuongeza kwamba hali hiyo imetokana na kukua kwa uchumi wa Tanzania, amani na usalama uliopo.Alisema anaamini kwamba Tanzania katika siku zijazo, itakuwa katika daraja lingine kwenye usafiri wa anga jambo ambalo alisisitiza kwamba shirika lao linajikita kutumia fursa hiyo vyema.Alisisitiza kwamba uhusiano mzuri kati ya Tanzania na Afrika Kusini umesaidia mazingira ya biashara kuwa bora zaidi. Kwa mujibu wake, sasa SAA inafanya safari nyingi zaidi Dar es Salaam kuliko Nairobi, Kenya ambako wanafanya safari 11 kwa wiki.