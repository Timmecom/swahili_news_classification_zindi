 WAWAKILISHI pekee wa Tanzania katika mashindano ya kimataifa, Yanga wamewataka wapenzi wa soka kujitokeza kwa wingi kushuhudia timu yao  ikipindua meza kibabe  wakati wakirudiana na Gor Mahia ya Kenya katika mchezo wa Kombe la Shirikisho la Afrika hatua ya makundi.Yanga ambao wanashika mkia katika Kundi D wakiwa na pointi moja tu, wanaikaribisha Gor Mahia iliyopo katika nafasi ya pili katika msimamo huo, mchezo utakaofanyika kwenye Uwanja wa Taifa Dar es Salaam.Akizungumza na waandishi wa habari katika makao makuu ya klabu hiyo yaliyopo katika mitaa ya Twiga na Jangwani, msemaji wa Yanga, Dismas Ten alisema kuwa timu yao itashinda baada ya kufungwa 4-0 katika mchezo wa mwanzo.Mbali na kutamba kulipa kisasi, Yanga pia ilitangaza viingilio vya mchezo huo, ambavyo ni Sh 10,000 kwa VIP A wakati VIP B na C ni Sh 7,000 huku mzunguko ni Sh 3,000.Aliwataka wapenzi wa soka kujitokeza kwa wingi kushuhudia mchezo huo, ambao umepangwa kuanza saa 1:00 usiku kwenye Uwanja wa Taifa Dar es Salaam. Tayari Yanga katika mechi tatu ilizocheza hadi sasa za Kombe la Shirikisho imefungwa mabao manane baada ya kufungwa 4-0 na kutoka suluhu na Rayon Sports ya Rwanda.Yanga iliangukia katika Kombe la Shirikisho baada ya kutolewa katika raundi ya pili ya Ligi ya Mabingwa wa Afrika katika.