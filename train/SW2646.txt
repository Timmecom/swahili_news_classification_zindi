 WAWAKILISHI wa Rwanda katika mashindano ya Kombe la Shirikisho la Afrika hatua ya makundi, Rayon Sports imepania kupata ushindi wake wa kwanza wakati kesho itakapocheza dhidi ya timu ya Algeria ya USM Alger mjini hapa.Timu hizo mbili hazijawahi kukutana katika mashindano yoyote. Baada ya kutoka sare mara mbili dhidi ya Gor Mahia ya Kenya na Yanga ya Tanzania Bara, Rayon inacheza mchezo wake watatu wa Kundi D dhidi ya vigogo hao wa Algeria, huku mechi nyingine ya kundi hilo, Yanga watakuwa wageni wa Gor Mahia.Wakati wakielekea kucheza mechi ya tatu ya Kundi D, tayari USM Alger inaongoza Kundi D ikiwa na pointi nne, Gor Mahia ya Kenya na Rayon zinafungana katika nafasi ya pili kwa kila moja kuwa na pointi mbili mkononi, wakati Yanga wanaburuza mkia wakiwa na pointi moja tu baada ya kutoka sare na Rayon. Tunaangalia mechi yetu dhidi ya USM Alger, ni mechi itakaoamua mambo mengi hasa kuhusu hatma yetu na nafasi yetu katika kundi. Ushindi ni jambo muhimu sana katika kampeni zetu. Tunatakiwa kucheza kwa nguvu zote ili kupata matokeo.Ushindi ni muhimu katika mchezo huo wa nyumbani,  alisema kocha Mbrazil wa Rayon Sports Roberto Oliveira Goncalves de Calmo juzi. Aliongeza:  Mipango yetu ilifeli katika mashindano ya Kombe la Cecafa la Kagame, ambao ulikuwa ni kushinda taji. Lakini tumeambulia kitu fulani kutoka katika mashindano yake.Sasa nawajua wachezaji wangu vizuri zaidi na jinsi ya kuwapanga katika mechi kubwa.  Chochote mbali na ushindi dhidi ya USM Alger kutashuhudia nafasi ya Rayon Sports kutinga robo fainali ikiyeyuka.  Ni muhimu kuwa bado tuko katika nafasi lakini itakuwa ngumu dhidi ya timu kubwa kama USM Alger, lakini tunajiandaa kwa kibarua hicho, alisema kocha huyo.The Blues (Rayon) imekuwa timu ya kwanza ya Rwanda kutinga hatua ya makundi ya mashindano ya Afrika Aprili baada ya kuifungisha virago Costa do Sol ya Msumbiji kwa ushindi wa jumla ya mabao 3-2 na kutinga hatua ya makundi ya Kombe la Shirikisho. Mabingwa hao wa zamani wa Rwanda wako katika Kundi D pamoja na timu za Gor Mahia ya Kenya, Yanga ya Tanzania na vigogo USM Alger ya Algeria.