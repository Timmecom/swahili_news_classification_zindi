 Simba na Yanga zinatarajiwa kumenyana Jumapili hii kwenye Uwanja wa Taifa Dar es Salaam katika mechi ya raundi ya pili ya Ligi Kuu Bara.Ninja, ambaye katika mechi za hivi karibuni amekuwa akicheza kwa kiwango kikubwa, aliliambia gazeti hili jana kuwa kukutana na Simba kwake si mara ya kwanza hivyo anaifahamu presha ya kucheza na timu hiyo lakini zaidi hawahofii washambuliaji tishio kwa sasa wa wapinzani wao hao na akaapa kuwadhibiti kikamilifu. Nilishawahi kukutana na Simba mara mbili nikiwa Taifa Jang ombe katika michuano ya Kombe la Mapinduzi kwa hiyo si mara yangu ya kwanza kucheza na timu hiyo, nawajua vizuri lakini pia mimi siwahofii nawaona kama ni wachezaji wa timu nyingine tu. Kweli wanaongoza kwa kufunga msimu huu, lakini mimi nimejipanga vya kutosha ukichanganya na mbinu ninazopewa na makocha wangu katika mechi hiyo naamini hawatakuwa na madhara, tusubiri tu siku ya mechi,  alisema Ninja.Upande wa Simba, Bocco mwenye mabao 14 na Okwi mwenye 19 wakiwa vinara wa kufumania nyavu mpaka sasa wanaonekana tishio kwa ukuta wa Yanga kutokana na spidi yao, lakini Simba pia watakuwa na shughuli pevu ya kuwazuia Obrey Chirwa na kinda Yusuf Mhilu anayeonekana kufanya vizuri zaidi kila anapopata nafasi katika mechi za hivi karibuni.