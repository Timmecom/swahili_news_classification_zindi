 SERIKALI imetoa tahadhari kwa shule 108 za msingi, sekondari na za ufundi kwa kushindwa kukidhi matakwa ya wizara hiyo.Ripoti mpya ya Wizara ya Elimu inasema shule hizo zimebainika kutokidhi viwango vya usafi, matumizi mabaya ya ruzuku, kushindwa kutoa elimu na matumizi mabaya ya vifaa vya teknolojia ya mawasiliano.Hatua hiyo ni mikakati ya wizara kuhakikisha shule zinafuata vigezo vya kutoa elimu bora. Agosti mwaka huu, wizara ilisitisha huduma za shule 57 nchini lakini baadaye zilifunguliwa baada ya kukidhi matakwa ya wizara.Waziri wa Elimu, Eugene Mutimura, alisema serikali haitawavumilia viongozi wa shule zilizoshindwa kufikia viwango.  Kuna shule ambazo hazitafunguliwa Januari ikiwa watashindwa kukamilisha yale waliyoshauriwa wakati wa ukaguzi,  alisema.Aliongeza kuwa shule 31 zilikaguliwa kutokana na matumizi mabaya ya rasilimali za serikali, huku nyingine 17 zikitakiwa kupewa ushauri katika utoaji elimu. Takribani shule za msingi, sekondari na vyuo vya ufundi na taasisi za elimu ya juu 900 zilikaguliwa, hivyo hawatawaeleza nini wafanye bali kutimiza wajibu wao katika nyanja zote.