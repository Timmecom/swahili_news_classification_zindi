 WAZIRI wa Nchi, Ofi si ya Waziri Mkuu, Sera, Bunge, Kazi, Vijana, Ajira na Walemavu, Jenista Mhagama amewataka wanawake nchini kujitokeza wenyewe kuzitumia fursa mbalimbali zinazojitokeza ikiwemo za uongozi na kutosubiri kupelekwa jambo linaloleta mafanikio kitaifa na hata kijamii kwa ujumla.Alisema tafiti mbalimbali zinabainisha kuwa kampuni au taasisi zilizofanikiwa ni kwa sababu ya wanawake kushika nafasi za juu za uongozi, wakijitahidi kutatua migogoro isiyo na tija kazini na hata kuondokana na matatizo ya wafanyakazi.Mhagama alisema hayo juzi jijini Dar es Salaam katika Mkutano Mkuu wa kwanza wa wanawake katika uongozi kwa mwaka 2018 pamoja na mahafali ya pili ya programu ya mwananke wa wakati ujao ulioandaliwa na Chama cha Waajiri nchini (ATE).Mkutano huo ni moja ya jitihada za kuhakikisha idadi ya wanawake katika nafasi za juu za uongozi inazidi kuongezeka pia wanawake kuwa na idadi kubwa ya uwakilishi katika bodi za wakurugenzi na makampuni mbalimbali.Wanawake 25 kutoka kampuni na taasisi 16, wamepewa mafunzo yanayolenga kuwajengea uwezo katika kuongoza kwenye nafasi za juu na kuleta matokeo makubwa katika maeneo yao pasipo kuathiri majukumu binafsi.Kuhusu uwezo wa wanawake, Mhagama alisema ni vyema wanawake wakatambua nguvu yao kitaifa na hata kijamii hivyo wajitokeze wenyewe pindi wazionapo fursa katika nyanja tofauti tofauti. Tumieni fursa zilizopo, ziwe kubwa ama ndogo, usingoje kupelekwa kwa kila fursa inayojitokeza kwani unaposubiri wanaokwenda kwa wingi ni wanaume,  alisema Mhagama na kuongeza kuwa kiongozi mwanamke ni mwenye sifa ya kuthamini kazi yake pamoja na wenzake lakini pia wakiweza kufanya kazi zaidi ya moja kwa wakati mmoja.Alisema ni muhimu wanawake wakaaminiwa kuwa wanaweza kuchangia maendeleo ya Taifa kwa kiwango kikubwa, kwani anapokuwa na madaraka huwa na ndoto kubwa lakini pia wakiweza kumudu hali yoyote ya kikazi mahali popote