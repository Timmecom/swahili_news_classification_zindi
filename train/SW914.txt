 Kwa Mujibu wa taarifa kwa vyombo vya habari iliyotolewa jana na Meneja Mkuu wa Tigo, Diego Gutierrez, nyongeza ya fedha hizo inatoa fursa kwa wateja wa Tigo Bima kumudu gharama za huduma za afya zinazopanda kila kukicha. Tunafahamu mzigo wanaobeba wananchi katika kulipia huduma za afya ni mkubwa. Hivyo malipo katika huduma ya Pona na Tigo Bima yatasaidia kupunguza gharama hizo. Maamuzi ya kuongeza mara mbili fedha tunayowalipa kwa ajili ya matibabu mahospitalini ni udhihirisho wa jitihada zetu katika kuhakikisha wateja wetu wanapata thamani stahiki ya huduma za afya,  alisema Gutierrez.