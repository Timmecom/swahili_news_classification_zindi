 JUMUIYA ya Afrika Mashariki (EAC) imetoa timu nne zitakazoshiriki fainali zijazo za Kombe la Mataifa ya Afrika (Afcon 2019) zilizopangwa kufanyika Misri, Juni mwaka huu.Hii ni mara ya kwanza kwa nchi za ukanda huo kupeleka timu nne katika fainali moja ya Mataifa ya Afrika, ambazo hufanyika kila baada ya miaka miwili.Timu hizo zilizofuzu ni Tanzania, Uganda, Kenya na Burundi. Tanzania inashiriki fainali hizo baada ya kucheza mara ya mwisho mwaka 1980 zilipofanyikia Lagos, Nigeria huku Burundi mwaka huu ikifuzu kwa mara ya kwanza tangu taifa hilo lipate uhuru mwaka 1962.TANZANIA NA UGANDATimu ya taifa ya Tanzania, Taifa Stars, imefuzu kwa fainali hizo za Afcon 2019 ikishika nafasi ya pili kutoka katika Kundi L ikiwa na pointi nane, nyuma ya vinara Uganda waliomaliza wakiwa na pointi 13.Taifa Stars ilimaliza kwa kishindo mchezo wake wa mwisho baada ya kuibamiza Uganda, The Cranes, kwa mabao 3-0 Uwanja wa Taifa, Dar es Salaam, ikiziacha Lesotho na Cape Verde zikiaga kutoka katika kundi lao L, baada ya kutoka suluhu katika mchezo wao wa mwisho.Kabla ya mchezo huo wa juzi kwenye Uwanja wa Taifa, Uganda walikuwa hawajafungwa hata mchezo mmoja na walipiga kambi ya maandalizi Misri kabla ya kutua Dar es Salaam kukabiliana na Taifa Stars.Mabao ya Tanzania yaliwekwa kimiani na Simon Msuva huku la pili likiwekwa nyavuni kwa penalti na Erasto Nyoni baada ya beki mmoja wa Uganda kuunawa mpira uliopigwa na Mbwana Samatta katika eneo la hatari kabla ya Aggrey Morris kukamilisha ushindi huo.HARAMBEE STARSTimu ya taifa ya Kenya, ilifuzu kutoka katika Kundi F baada ya kujikusanyia pointi saba ikiwa ya pili nyuma ya vinara Ghana ambao walimaliza mechi zao mwishoni mwa wiki wakijikusanyia pointi tisa.Vinara wa kundi hilo, Ghana walimaliza mechi zao kwa kuifunga Kenya kwa bao 1-0 katika mchezo uliofanyika nchini humo, huku Kenya ikiwakosa baadhi ya wachezaji wake nyota wanaocheza soka nje ya nchi.HISTORIA BURUNDIBurundi imefuzu kwa mara ya kwanza kucheza fainali hizo baada ya kupata pointi iliyokuwa ikihitajika wakati walipotoka sare ya kufungana bao 1-1 na Gabon iliyokuwa chini ya mshambuliaji wa Arsenal, Pierre-Emerick Aubameyang katika mchezo uliofanyika Bujumbura.Matokeo hayo yameiwezesha Burundi kumaliza katika nafasi ya pili katika Kundi C baada ya kujikusanyia pointi 11 na kuungana na Mali iliyomaliza ya kwanza katika kundi hilo ikiwa na pointi 14.Wakati Burundi ilikuwa ikihitaji sare tu ili kufuzu, Gabon, ambao waliandaa fainali zilizopita za Afcon 2017, walihitaji ushindi ili kufuzu, lakini safu ya ulinzi ilihakikisha timu hiyo haipati ushindi katika mchezo huo.Katika hatua nyingine, Baraza la vyama vya soka Afrika Mashariki na Kati (Cecafa) limezipongeza timu hizo kwa kufuzu fainali za Afcon.Taarifa ya Katibu Mkuu wa Cecafa, Nicholas Musonye kwa waandishi wa habari jana, ilisema hii ni mara ya kwanza kwa ukanda wa Cecafa kupata wawakilishi wengi na imara kwenye michuano hiyo. Tunajivunia kuwa na timu nyingi kwenye michuano hiyo, ni ndoto ya kila nchi Afrika kucheza Afcon,  alisema. Alisema, wanaamini nchi zao zitafanya maandalizi ya kutosha kwa timu na serikali zitazinga mkono.