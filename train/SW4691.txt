 Aidha, ameitaka Bodi ya Korosho Tanzania kutekeleza utaratibu wa kugawanya kwa wakulima Sh milioni 50 za dhamana iliyowekwa na kampuni hiyo ikiwa ni sehemu ya masharti ya mnada huo.Uamuzi huo umefikiwa baada ya uongozi kubaini dosari na kujiridhisha kwamba kampuni hiyo imekiuka masharti ya mnada, ikiwemo kushindwa kuwalipa wakulima fedha. Alitoa agizo hilo jana wakati akizungumza na wakulima kwenye uzinduzi wa mnada wa korosho uliofanyika wilayani Mkinga.Awali, akizungumza katika mnada huo, Mkuu wa Wilaya ya Mkinga, Yona Maki alisema tangu kuanza kwa mnada wa korosho Januari mwaka huu, wilaya hiyo imeuza tani 447 na kuingiza kiasi cha Sh bilioni 1.3.Naye Mrajisi wa Vyama vya Ushirika Mkoa wa Tanga, Jackline Senzighe alisema ongezeko la bei limevutia wakulima kupeleka korosho katika vyama vya ushirika vya Mkinga. Senzighe alisema baadhi ya wakulima wamesifu bei nzuri ya mnada, ambayo imesaidia kuvuta wakulima kutoka nchi jirani kupenyeza korosho zao kwenye mnada huo.Jumla ya tani 310 za korosho zimeuzwa ambapo kampuni za Alpha na Mata zimeshinda mnada huo.