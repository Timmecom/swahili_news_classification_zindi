 Mwansasu anayejishughulisha na shughuli za kilimo huko Ngonga Kyela mkoani Mbeya, ameibuka mshindi baada ya kununua na kujiunga na vifurushi vya siku vya huduma ya Airtel Yatosha kila siku.Akizungumza baada ya kukabidhiwa gari, Mwansasu alisema nina furaha kuwa mshindi na kutumiza ndoto yangu ya kumiliki gari.  Nilipopigiwa simu sikuamini kuwa nimeshinda gari, nilifurahi na kuipasha habari familia yangu.Sijawahi kumiliki gari hivyo najisikia furaha sana Airtel kunizawadia mimi hii gari kupitia hii promosheni ya Airtel Yatosha,   alisema.Kamanda Mkuu wa Polisi wa Mkoa wa Mbeya, Hemed Msangi aliwapongeza Airtel kwa kuanzisha promosheni inayowawezesha Watanzania kutoka sehemu mbalimbali kujishindia magari. Naamini kwa kupitia promosheni hii mtawawezesha Watanzania wengi kujikwamua kiuchumi na kuwawezesha kufanya shughuli zao za kijamii na kiuchumi kirahisi na kwa ufanisi zaidi.Nawapongeza washindi wote waliopatikana mpaka sasa. Lakini natumia fursa hii kuwaomba wananchi wadumishe amani maana kama sio amani tuliyonayo basi promosheni kama hizi zisingeweza kufanyika,  alisema.Akizungumza kwa niaba ya Airtel, Meneja Biashara wa Nyanda za Juu Kusini, Straton Mushi alisema promosheni ya Airtel Yatosha Zaidi ni mahususi kwa wanaotumia huduma hii ya Airtel Yatosha kuweza kujishindia gari aina ya Toyota IST kila siku, kujiunga na vifurushi vya Airtel Yatosha.Mpaka sasa washindi 10 wamepatikana, ambapo kati yao wawili wanatoka Kanda ya Nyanda za Juu Kusini akiwemo Mwansansu na Saidi Mashiko ambaye ni mganga wa tiba za jadi na mkazi wa Katavi