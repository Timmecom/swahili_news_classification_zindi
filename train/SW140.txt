 Hii ni mra ya kwanza kwa Wakenya kutamba katika mbio hizi, ambazo mwaka huu zilianzishwa na Waziri wa Maliasili na Utalii, Hamisi Kigwangala, ambapo mwaka jana nafasi tatu za mwanzo zilishikwa na Watanzania.Mshindi wa kwanza kwa wanaume katika mbio hizo za mwaka huu alikuwa Mkenya, Joseph Mbata kwa kutumia saa 1:04.54.12 akifuatiwa na Mkenya mwenzake, Benard Mussa aliyetumia muda wa saa 1:05:09.59 Wakati Mtanzania wa kwanza ni Pascal Mombo aliyeshika nafasi ya tatu kwa saa 1:06:05.71.Kwa upande wa wanawake, Wakenya waliendelea kutamba baada ya mwanariadha wake, Monica Cheruto kumaliza wa kwanza kwa kutumia saa 1:15:07 huku Mtanzania Failuna Abdul alimaliza wa pili kwa saa 1:15:20. Failuna alikuwa miongoni mwa wanariadha wa Tanzania walioshiriki Michezo ya Jumuiya ya Madola iliyofanyika Gold Coast, Australia iliyomalizika Aprili 15.Hakufanya vizuri katika mbio za meta 5,000 na 10,000.Kwa upande wa kilometa tano, mkimbiaji wa siku nyingi wa Tanzania, Mary Naali (Arusha) alimaliza wa kwanza kwa upande wa wanawake alipotumia dakika 17:40.65 wakati mshindi wa pili ni Rozalia Fabiani alitumia dakika 17:55.56 (JKT) wakati wa tatu ni Anastazia Mkama wa Mara alitumia dakika 18:01.40 .Katika mbio za kilometa tano kwa wanaume mshindi wa kwanza ni Elibariki Buko wa JKT alitumia dakika 14:14.81 huku mshindi wa pili ni Marco Sylvester wa JKT alitumia dakika 14:14,86.Kwa mwaka jana katika mbio za kilometa 21 kwa wanaume na wanawake washindi wa kwanza wa mbio hizo zinazodhaminiwa na Mamlaka ya Hifadhi ya Ngorongoro alikuwa Faraja Lazaro wa JKT na Failuna Abdi wa Talent Club ya Arusha, ambao walishinda mbio hizo kwa kutumia saa 1:03.42 na 1:03.52.Mshindi wa kwanza wa mbio hizo kwa upande wanaume na wanawake, kila mmoja mwaka huu ameondoka na Sh milioni 1 wakati mshindi wa pili amebeba Sh 500,00 huku wa tatu Sh 250,000, mshindi wa nne Sh 100,000 na watano Sh 80,000.Mbio hizo zilishirikisha zaidi ya wakimbiaji 700 kutoka ndani na nje ya Tanzania. Mbali na mbio za kilometa 21 na tano, pia kulikuwa na mbio za watoto ambao walikimbia umbali wa kilometa 2.5.