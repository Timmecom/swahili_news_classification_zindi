 Hayo yalisemwa juzi na Mwenyekiti wa Chama cha Wakulima Kanda ya Kati(TASO) Shabaan Myombo wakati wa uzinduzi wa maonesho ya mifugo kitaifa na ya Nanenane Kanda ya Kati uliofanyika katika Uwanja wa Nzuguni mjini hapa. Wakulima wengi sasa wanatumia matrekta madogo ya kusukumwa na mkono, matrekta madogo na hata makubwa, matrekta zaidi ya 1,000 yaliyokuwepo tayari yamenunuliwa na wakulima na sasa zaidi ya wakulima 800 wamejiandikisha ili kupata mkopo wa matrekta,  alisema.Kwa upande wake mgeni rasmi katika uzinduzi huo, Naibu Waziri wa Maliasili na Utalii Mahmood Mgimwa alisema kaulimbiu ya mwaka huu ya  Matokeo Makubwa Sasa, kilimo na mifugo ni biashara  ina lengo la kuamsha ari kwa wakulima na wafugaji ili kuongeza tija na kufanya shughuli za kilimo na mifugo kuwa za kibiashara.Alisema hilo litawezekana kwa kupitia matumizi ya zana bora za kilimo, wanyama kazi na utumiaji wa matrekta madogo ya kusukumwa na mkono.Alisema katika kupunguza changamoto za masoko, mikoa ya Kanda ya Kati ihamasishe utekelezaji wa dhana ya kilimo cha mkataba ili wakulima wa mikoa ya Kanda ya Kati wawe na soko la uhakika la mazao wanayozalisha kwa kuzingatia vigezo vya ubora vitakavyowekwa na wanunuzi wa mazao hayo.