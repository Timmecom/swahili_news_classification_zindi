 Akisoma hotuba kwa niaba ya mama Pinda, Naibu Waziri wa Sheria na Katiba, Angela Kairuki alisema wasomi wa biashara wakitumia elimu zao vizuri nchi itapiga hatua kubwa kimaendele. Elimu ya biashara itumike vizuri katika kushauri, kuelekeza na kuhamasisha uwekezaji mkubwa kimaendeleo,  alisema sehemu ya hotuba hiyo ya Mama Pinda.Hotuba hiyo iliyosomwa katika Chuo cha Elimu ya Biashara (CBE) juzi na Kairuki, iliambatana na ufunguzi wa jumuia ya wasomi waliosoma katika chuo hicho.Alisema umoja huo uliozinduliwa jana utaleta mafanikio makubwa hasa katika wanataaluma wa elimu ya biashara nchini na pia ushauri wao ukitumika vizuri kuletea maendeleo nchi.Mama Pinda ni miongoni ya watu waliosoma CBE, baadhi ya wasomi waliosoma katika chuo hicho walioshiriki ni pamoja na Kamishna Mkuu wa Mamlaka ya Mapato (TRA), Harry Kitilya na Kaimu Kamanda wa Polisi mkoa wa Dodoma ,Suzan Kaganda.Wakati huo huo leo chuo hicho kinafanya mahafali ya wahitimu katika kozi na shahada mbalimbali.