 SHIRIKISHO la Soka Tanzania (TFF) limetaja kikosi cha wachezaji 26 watakaounda timu ya taifa ya vijana chini ya umri wa miaka 20, Ngorongoro Heroes kitakachocheza mchezo wa kirafiki dhidi ya Eritrea, Machi 31, mwaka huu.Kwa mujibu wa taarifa ya TFF, kikosi hicho kitakuwa chini ya kocha mkuu wa Juma Mgunda wa Coastal Union na msaidizi wake ni Zuber Katwila wa Mtibwa Sugar.Wachezaji walioitwa ni makipa Ramadhani Kabwili wa Yanga, Ali Salim wa Simba na Zubeiry Masoud wa shule ya sekondari Makongo, Dar es Salaam. Mabeki ni Israel Mwenda, Hans Msonga wa Alliance FC, Nickson Kibabage, Dickson Job wa Mtibwa Sugar, Ali Msengi wa KMC FC, Mohamed Rashid wa Singida United na Henrick Nkosi wa Ndanda FC.Viungo ni Mohamed Mussa, Akram Munir, Issa Abushehe, Hamisi Kanduru wa Coastal Union, Rashid Juma wa Simba, Jafari Mtoo wa Arusha Academy, Abubakar Juma wa Mtibwa Sugar, Najib Mohamed na Assad Juma wa Singida United.Washambuliaji ni Muhsin Makame wa Coastal Union, Habibu Kyombo wa Singida United, Said Mussa wa African Lyon, Nashon Naftal wa JKT Tanzania na Kelvin Sospeter wa KMC FC, Maurice Paul Sweya wa Electrical FC ya Ureno na Jamhuri Kihwelo wa AD Sanjoanese ya Ureno.