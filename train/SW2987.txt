 SIMBA imeweka wazi kuwa itahakikisha inavuna pointi zote sita kwa kushinda michezo yake miwili ijayo ya Ligi Kuu Tanzania Bara dhidi ya timu za Kanda ya Ziwa, Kagera Sugar na Biashara United.Simba ambayo inaongoza ligi ikiwa na pointi sita baada ya kushinda mechi zake mbili, Septemba 28 katika Uwanja wa Kaitaba, Kagera itavaana na Kagera Sugar iliyonafasi ya pili nayo ikiwa na pointi sita, kisha kucheza katika Uwanja wa Karume Mara dhidi ya Biashara United iliyonafasi ya pili kutoka mkiani mwa msimamo wa ligi. Simba ina kumbukumbu mbaya ya kufungwa mabao 2-1 mara ya mwisho walipocheza na Kagera katika Uwanja wa Kaitaba, Aprili 20, mwaka huu, lakini kwa Biashara wana kumbukumbu ya kupata ushindi wa mabao 2-0 walipokutana Aprili 27 katika Uwanja wa Karume, Mara.