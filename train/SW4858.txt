 SERIKALI ya Kenya ipo katika hatua za mwisho za kuanza kutolewa kwa chanjo mpya ya maisha ya magonjwa ya malaria na saratani. Chanjo hiyo ambayo inatarajiwa kuanza kutolewa mwezi ujao, imechukua miaka mingi katika kuandaliwa kwake.Waziri wa Afya wa Kenya, Sicily Kariuki aliwaambia wanahabari kuwa chanjo hiyo ni ya kwanza duniani kuwahi kutolewa na inatarajiwa kuanza kutolewa Julai 15 mwaka huu. Alisema kwa upande wa saratani ambayo pia itaanza kutolewa katikati ya mwezi ujao, chanjo hiyo itamhakikishia kila mtumiaji kwa asilimia 90 kumkinga na vimelea vya saratani mbalimbali hasa ya shingo ya kizazi kwa mwanamke.Kwa mujibu wa Kariuki, chanjo hiyo inaratibiwa na Shirika la Afya Duniani (WHO).  Mpango huo utawawezesha watoto zaidi ya 120,000 kuweza kupata chanjo hiyo ya malaria.Chanjo hiyo inayojulikana kwa jina la Mosquirix, itatolewa kwa awamu katika baadhi ya hospitali katika Kaunti za Kakamega, Vihiga, Bungoma, Busia, Kisumu, Homa Bay, Migori na Siaya. Watoto wanaotarajiwa kupatiwa chanjo hiyo ni kuanzia miaka sita hadi 24 ambao watapata dozi nne za dawa katika kipindi cha miezi sita, saba, tisa na 24 kupitia sindano.  Napenda kuujulisha umma kuwa chanjo hii ni salama kwa matunizi ya wananchi,  alisema.