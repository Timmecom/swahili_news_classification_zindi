 Naibu Waziri wa Kilimo, Chakula na Ushirika, Godfrey Zambi alisema hayo jana wakati akijibu swali la mbunge wa Dodoma Mjini, Dk David Mallole (CCM) aliyetaka kujua ni lini soko la uhakika la zabibu, litapatikana na kuwa mazao yenye tija.Akijibu swali hilo, Zambi alisema serikali itaendelea kuhamasisha ujenzi wa viwanda vya kusindika zabibu kupitia uwekezaji wa viwanda vidogo vya wakulima na vikubwa ili kuongeza usindikaji wa zabibu na kupata soko la uhakika.Alisema katika utekelezaji wa programu ASDP, Sh mil 260 zilitolewa mwaka 2012/2013 na Sh milioni 380 mwaka 2013/2014 kwa ajili ya ujenzi wa kiwanda hicho cha kusindika zabibu katika Halmashauri ya Wilaya ya Chamwino.Alisema pia halmashauri hiyo imeingia makubaliano na Benki ya Taifa ya Rasilimali (TIB) kwa ajili ya kupata mkopo wa fedha za kukamilisha ujenzi wa kiwanda hicho.Zambi alisema ahadi ya Waziri Mkuu ya kutafuta soko la uhakika la zabibu inaendelea kufanyiwa kazi kwa kuanzisha viwanda vya kusindika zabibu ghafi ili kuongeza thamani ambapo bei ya zabibu iliyosindikwa ni takribani mara tatu ya bei ya zabibu ghafi.