 Washindi hao ni Gabriel Fernandis (18) mwanafunzi na mkazi wa Musoma mkoani Mara ambaye amejishindia Shilingi milioni moja na Hamisi Rashid (52) wa Tabora aliyejinyakulia Shilingi milioni tatu.Pamoja na kukabidhiwa zawadi hizo, Airtel imeendesha droo ya wiki ya tatu ya  Jiongeze na Mshiko  katika ofisi ya makao makuu ya kampuni hiyo yaliyopo Morocco jijini Dar es Salaam ambayo ilihudhuriwa na waandishi wa habari na wasimamizi kutoka bodi ya Bahati Nasibu Tanzania.Akizungumza mara baada ya kukabidhiwa zawadi yake, Grabriel Fernandis alisema:  Nimefurahi sana kuibuka mshindi katika promosheni hii ambayo nimeshiriki bure, bila gharama yoyote kwa kujibu maswali na kujiongezea pointi zilizoniwezesha kushinda. Nafurahia ushindi huu kwa sababu pesa hizi zitanisaidia kujiendeleza kwenye masomo yangu. Akizungumza na waandishi wa habari, Ofisa Uhusiano na Matukio wa Airtel, Dangio Kaniki, alisema wamefurahishwa kama kampuni kuwazawadia washindi wa wiki ya kwanza na ya pili ya promosheni ya  Jiongeze na Mshiko .Alisema ni matumaini yake kuwa pesa hizo walizoshinda zitawawezesha kuendesha shughuli zao za kijamii na kiuchumi. Walioibuka washindi katika droo ya tatu jana ni Afrillious Kapinaa (21), mwanafunzi na mkazi wa Dar es Saalam aliyejishindia Shilingi milioni 1 pamoja na Shangai Rodger (53) mfanyakazi wa TRA na mkazi wa Tanga aliyejishindia Shilingi milioni tatu.