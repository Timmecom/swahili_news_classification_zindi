 Mbali na Mao, mshambuliaji wao Mbaraka Yusufu pia ni majeruhi wa kifundo cha mguu inayomfanya kutomaliza mchezo wakati mwingine.Aidha, beki wao tegemeo, Daniel Amoah wakati wowote anatarajiwa kufanyiwa kipimo cha goti linalomsumbua kwa muda mrefu sasa.Akizungumzia hali za wachezaji hao, Daktari wa Azam, Mwanandi Mwankemwa alisema kuwa Mao alikwenda kufanyiwa uchunguzi jijini Cape Town, Afrika Kusini katika Hopitali ya Vincent Pallotti, baada ya kupatiwa matibabu ya awali Muhimbili. Mao alifanyiwa kipimo cha MRI na kuonekana kuwa goti lake halina tatizo kitu kilichoonekana wekundu au uvimbe katika maungio yake ya mfupa wa ugoko pamoja na sehemu ya juu ya goti ambayo kwa kitaalamu tunaita  patellar ,  alisema.Kwa upande wa Yusuf alisema ameshaanza matibabu na huenda akarudi kwenye mazoezi Jumatatu huku Amoah akitarajiwa kufanyiwa uchunguzi kujua ukubwa wa tatizo lake.