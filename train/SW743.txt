 RAIS John Magufuli amekutana na kufanya mazungumzo na wakuu wa mikoa na makatibu Tawala wote wa Tanzania Bara, Ikulu Jijini Dar es Salaam.Taarifa iliyotolewa jana na Mkurugenzi wa Mawasiliano ya Rais, Ikulu, Gerson Msigwa ilisema Rais Magufuli na viongozi hao wa mikoa walikutana jana na wamezungumza masuala mbalimbali yanayohusu utendaji kazi wa serikali mikoani, hususani usimamizi wa shughuli za maendeleo na utoaji wa huduma kwa wananchi.Kikao hicho kilihudhuriwa na Makamu wa Rais, Samia Suluhu Hassan, Waziri Mkuu, Kassim Majaliwa, Waziri wa Nchi Ofisi ya Rais, Menejimenti ya Utumishi wa Umma na Utawala Bora, George Mkuchika, Waziri wa Nchi Ofisi ya Rais, Tawala za Mikoa na Serikali za Mitaa (TAMISEMI), Selemani Jafo.