 SAKATA la wachezaji wa Simba na Yanga walioondolewa kwenye kikosi cha timu ya Taifa ya Tanzania,  Taifa Stars  na Kocha Mkuu wa timu hiyo, Emmanuel Amunike limefi ka tamati baada ya kukutana nao, kuzungumza na kuwasamehe ila watakosa mchezo dhidi ya Uganda. Wakizungumza jana Ofisa Habari wa Shirikisho la Soka Tanzania (TFF) na Mkuu wa Kitengo cha Mawasiliano wa Simba, Haji Manara walisema sakata hilo limefungwa rasmi na hakuna upande ulioshinda bali Tanzania ndio imeshinda kwasababu limebabeba sura ya Taifa. Kocha Amunike amekutana na wachezaji na kuzungumza nao na wamekubaliana hawatakuwepo kwenye kikosi kitakachocheza na Uganda Septemba 8, Kampala kwenye uwanja wa Namboole ila wanaweza kuitwa tena kipindi kingine,  alisema Ndimbo Naye Manara alisema wamefika muafaka na kocha na TFF na kudai haitakuwa busara kusema nani alaumiwe katika sakata hili bali kwa mustakabali wa soka la Tanzania, taifa ndio wameshinda.  Hapa hakuna mshindi, Simba haijashinda, kocha hajashinda na wala wachezaji wetu hawajashinda bali Tanzania ndio mshindi kwa sababu sakata hili lina sura ya kitaifa na sitapenda kuona shabiki yoyote wa Simba akizomea katika mchezo huo,  alisema Manara.Pia Manara alisema wameridhika, kwani haitakuwa busara kuwaondoa tena kambini wachezaji ambao walisharipoti kuziba nafasi za wachezaji wao. Hata hivyo Ndimbo alisema sakata la Kaimu Katibu wa Simba, Hamisi Kisiwa na meneja wa timu hiyo Richard Robert kufikishwa kwenye Kamati ya Maadili ya TFF kwa kukiuka maagizo halali ya TFF lipo kwenye ofisi ya Katibu Mkuu wa TFF . Mapema wiki hii kocha Amunike aliwaengua wachezaji sita wa Simba na mmoja wa Yanga kwa kushindwa kuripoti kambini kwa wakati na kuzua mjadala mkubwa huku wengine wakitetea na wengine wakisema wameonewa kwa sababu hawajavunja kanuni yoyote.Wachezaji hao ni Erasto Nyoni, Shomari Kapombe, Jonas Mkude, Shiza Kichuya, John Bocco, Hassan Dilunga na Feisal Salum wa Yanga. Wachezaji walioitwa kuziba nafasi hizo ni Salum Kimenya (Tz Prisons) Paul Ngalema, (Lipuli), Frank Domayo na David Mwantika (Azam FC), Salum Kihimbwa na Kelvin Sabato (Mtibwa Sugar) na Ally Abdulkarim (Lipuli) Wachezaji hao wameungana na wengine walioitwa Taifa Stars kukamilisha kikosi cha wachezaji 25 na wengine walioitwa awali ni Aishi Manula (Simba), Mohamed Abdulrahiman (JKT Tanzania ), Beno Kakolanya (Yanga) Mabeki ni Hassan Kessy (Nkana), Gadiel Michael (Yanga), Abdi Banda (Baroka), Kelvin Yondan (Yanga), Aggrey Morris (Azam FC), Andrew Vicent (Yanga ) na Himid Mao (Petrojet) Viungo ni Mudathir Yahya (Azam FC), Simon Msuva (Al Jadida), Rashid Mandawa (BDF), Farid Mussa (Tenerife) na Feisal Salum (Yanga) Washambuliaji ni Mbwana Samatta (Genk), Thomas Ulimwengu (Al Hilal) Shabani Chilunda (Tenerife) na Yahya Zaydi (Azam FC) Wachezaji wanaendelea na mazoezi kwenye Uwanja wa Boko Veterani chini ya kocha Mkuu Emmanuel Amunike na wasaidizi wake Hemed Morocco na Emeka Amadi. Kwa sasa Uganda Cranes Linaongoza kundi L ikiwa na pointi tatu baada ya kuifunga Cape Verde bao 1-0 na Tanzania na Lesotho zina pointi moja baada ya kutoka sare ya bao 1-1 nyumbani.