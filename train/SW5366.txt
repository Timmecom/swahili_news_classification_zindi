 SHILINGI bilioni 2.5 zinatarajiwa kutumika kwenye Mradi wa Kukabiliana na Maafa wilayani Kyela mkoani Mbeya wa Disaster Preparedness (DP3) utakaoendeshwa kwa miaka miwili na Chama cha Msalaba Mwekundu nchini.Kwa mujibu wa Mkurugenzi wa Idara ya Maafa wa Chama cha Msalaba Mwekundu Tanzania (TRCS), Renatus Mkaruka, fedha hizo ni msaada kutoka Serikali ya Ubelgiji kupitia Chama cha Msalaba Mwekundu nchini humo.Alisema hayo kwenye mkutano uliofanyika ofisi za Chama cha Msalaba Mwekundu jijini Mbeya uliolenga kuutambulisha mradi huo ikiwa ni maandalizi ya kuanza kuutekeleza. Alisema Ubelgiji imekuwa ikifadhili miradi mbalimbali nchini na sasa imetoa kiasi hicho cha fedha kwa mradi wa kujikinga na maafa wilayani Kyela kutokana na wilaya hiyo kukumbwa na majanga ikiwemo maafa ya mafuriko pamoja na magonjwa ya milipuko ikiwemo kipindupindu.