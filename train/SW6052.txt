 KOCHA msaidizi wa timu ya Yanga Noel Mwandila baada ya kupata pointi tatu dhidi ya Coastal Union mwishoni mwa wiki iliyopita, amsema rasmi sasa wamefungua mbio za kuwania ubingwa wa Ligi Kuu Tanzania Bara msimu wa mwaka 2019/20.Yanga iliibuka na ushindi huo kwenye uwanja wa Uhuru Dar es Salaam baada ya kufanya vibaya katika mechi mbili za mwanzo ambapo ilifungwa bao 1-0 dhidi ya Ruvu Shooting kabla ya kulazimishwa sare ya mabao 3-3 na Polisi Tanzania.Matokeo hayo yameifanya Yanga kufikisha pointi nne ikiwa nafasi ya 12 kwenye msimamo wa ligi hiyo inayoshirikisha timu 20. Simba ndio inaongoza msimamo wa kuwa na pointi 12.Mwandila alisema walianza ligi hiyo kwa kusuasua kwa kupoteza mchezo mmoja na mwingine kutoka sare hivyo walipoingia kwenye mchezo uliopita aliwapa maelekezo wachezaji wake kuingia na jambo moja la kusaka pointi tatu muhimu. Tumefanikiwa kupata pointi tatu muhimu ambazo tulikuwa tumedhamiria kuzipata na sasa tunatangaza tumeanza rasmi mbio za kuwania ubingwa wa Ligi Kuu Tanzania,  alisema Mwandila anayeongoza benchi la ufundi kufuatia kocha mkuu wa timu hiyo Mwinyi Zahera kuendelea kutumikia adhabu aliyopewa na Bodi ya Ligi kwa kosa la kuvaa mavazi yasiyoruhusiwa uwanjani na kuwakejeli viongozi wa TFF.Katika hatua nyingine wachezaji wa kikosi hicho walizawadiwa kitita cha Sh. Million 10 kurudisha morali ya kuendelea kupambana na kila mchezo kuhakikisha wanapata pointi tatu muhimu.Fedha hizo zilitolewa na mdhamini wa timu hiyo GSM na kukabidhiwa na mwenyekiti wa timu hiyo Mshindo Msolla aliyedai kila timu hiyo watakapo kuwa wanavuna pointi tatu basi zitakuwa zinanunuliwa kwa kitita cha sh milioni 10.