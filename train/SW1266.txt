 Mzee alisema hayo wakati alipozindua huduma za simu za mkononi za kusafirisha fedha kwa ushirikiano na Benki ya Watu wa Zanzibar (PBZ)pamoja na kampuni ya simu za mkononi ya Zantel.Alisema alipokuwa Naibu Waziri wa Fedha wa Serikali ya Jamhuri ya Muungano wa Tanzania mwaka 2007, wabunge walikuwa wakimuuliza mara kwa mara katika kipindi cha maswali na majibu lini Serikali itazifikisha huduma za benki hadi vijijini.Aidha alisema akiwa Waziri wa Fedha wa Serikali ya Mapinduzi ya Zanzibar, wajumbe wa Baraza la Wawakilishi walikuwa wakimuuliza mara kwa mara lini huduma za fedha za kibenki zitafika vijijini na kumpunguzia gharama za usafiri mkulima kwenda mjini.Mzee alisema jibu lake sasa limepatikana ambapo kwa sasa wateja wa Ezypesa wenye akaunti ya Benki ya watu wa Zanzibar kufanya miamala kupitia simu ya mkononi ikiwemo kujua salio katika akaunti yake pamoja na kupata taarifa fupi za akaunti zao.