 WAKATI Pazia la msimu huu mpya wa soka likitarajiwa kufunguliwa Jumapili ya Agosti 4 kwa mtanange wa ngao ya Jamii kati ya Liverpool na Manchester City, Multichoice Tanzania kupitia king amuzi cha DSTv itaonyesha mubashara mchezo huo.Aidha DSTv imezindua rasmi Msimu mpya wa Soka  wakitumia kampeni mpya ya  Soka mwaaa mwiii .Mkuu wa Masoko wa kampuni hiyo, Ronald Shelukindo alisema kuwa msimu huu wa soka, DStv inawahakikishia wateja wake wote kuendelea kuliona soka katika muonekano bora zaidi huku wakiweza kufuatilia ligi ya Uingereza yatakayorushwa kwa lugha ya Kiswahili.Shelukindo alisema kuwa kampeni yetu ya  soka ni mwaaa mwiii itatoa burudani ya soka ulimwenguni. Ni wapi unaweza kuona mechi zaidi ya 1,000 za ligi kubwa duniani kama ligi ya Uingereza, ligi kuu ya Hispania, ligi kuu ya Italia bila kusahau ligi ya mabingwa Ulaya na nyingine nyingi? Bila shaka ni DStv pekee.. ndiyo sababu tunasema kwetu DStv ni Soka mwaaa mwiii!, alisema Shelukindo na kuongeza kuwa king amuzi hicho pia kitaonyesha matangazo yake kwa lugha ya Kiswahili,  alisema.Pamoja na uzinduzi wa kampeni hizo, walieleza namna ambavyo wamekuwa na mafanikio ikiwa ni pamoja na kusaidia Watanzania wengi kuburudika na soka katika ligi mbalimbali kama Premier League ya England, La Liga ya Hispania, Serie A ya Italia, League 1 ya Ufaransa na ligi nyingine mbalimbali. Wakizungumza kwa nyakati tofauti, wadau hao wa soka wamesema kitendo cha DStv kuonyesha ligi hizo kubwa mubashara ni fursa kubwa siyo kwa washabiki tu wa soka bali pia hata kwa wanasoka wenyewe kwani ni ulingo muhimu wa kujifunza.Mchambuzi wa soka, Aboubakar Lyongo alisema kuwa ni fursa wa watazamaji kushuhudia soka bora haswa lile la England.Lyongo alisema,   Msimu huu tofauti na misimu mingine itakuwa na msisimko mkubwa, kama mnavyokumbuka fainali za Ligi kubwa za Ulaya zilichezwa na timu nne za England. Timu mbili zilicheza fainali ya UEFA na mbili Kombe la Europa, lakini matajiri na klabu za Ligi zingine za Ulaya zimejitoa na hivyo msimu unaokuja itakuwa balaa,  alisema mchambuzi huyo.Kwa upande wake, Nyota wa zamani wa Yanga, Edibily Lunyamila akizungumza alisema,   Ni jambo la kujivunia kusikia soka likitangazwa kwa lugha ya kiswahili. Kwa uzoefu wangu kama mchezaji wa zamani naona itakuwa inaleta soka karibu na watangazaji. Uzinduzi huo pia ulihudhuriwa na wadau wa soka nchini wakiwemo wasanii mbalimbali, wachezaji wastaafu na watangazaji wanaotangaza ligi kuu ya Uingereza kwa Kiswahili ambao ni Salama Jabir, Edo Kumwembe Maulid Kitenge, Ibrahim Masoud (Maestro), Lyongo na Oscar Oscar.Sambamba na uzinduzi huo, DStv pia ilitangaza ofa maalumu kwa wateja wapya waliojiunga kuanzia jana hadi  30 Septemba 2019 kwa kwa gharama ya Sh  99,000 watapata kifurushi cha Family cha miezi miwili.