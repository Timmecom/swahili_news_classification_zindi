 SHIRIKISHO la Mpira wa Miguu Tanzania (TFF) limeanza mapema kuweka mikakati ya kuhakikisha kwamba timu ya Taifa ya vijana chini ya miaka 17, inafuzu na kwenda kushiriki Kombe la Dunia la vijana wa umri huo nchini Peru mwaka ujao.Katika kutengeneza mazingira, Shirikisho hilo kupitia kwa Rais wake, Wallace Karia, limeweza kumshawishi Mwenyekiti wa Kampuni za IPP, Dk Reginald Mengi, kuweza kuwa mlezi wa timu hiyo.Karia alisema ni jambo la neema kuwa na mtu kama Dk Mengi katika kuongeza nguvu katika timu ya Taifa, ili kuhakikisha kwamba wanaweza kufanya vizuri katika mashindano wanayoshiriki.