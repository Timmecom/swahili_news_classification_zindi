 KOCHA wa mabingwa wa soka wa Tanzania Bara Simba, Patrick Aussems bado ubingwa uko wazi kati yao na wapinzani wao wakubwa Yanga. Simba inashika nafasi ya tatu kwenye msimamo wa ligi hiyo ikiwa na pointi 45 baada ya kucheza mechi 18 wakiwa nyuma ya Azam wanayoshika nafasi ya pili kwa pointi sita.Yanga inaendelea kuongoza ligi hiyo ikiwa na pointi 58 baada ya kucheza mechi 25 na kuwa mbele ya wapinzani wao Simba kwa tofauti ya pointi 12. Kihesabu hadi sasa Simba wamebakiwa na michezo 20 na kama watafanikiwa kushinda yote watafikisha pointi 105, watakuwa wamewapiga bao watani wao,Yanga ambao hata kama wakishinda mechi zilizobaki watafikisha pointi 100. Niseme tu timu zote zilizopo juu kwenye msimamo wa ligi hasa Yanga ina nafasi ya kuchukua ubingwa, hii inafanya kila mechi tunayocheza kwa sasa kuwa ngumu. Tutahakikisha tunashinda kila mechi yetu kuweza kutetea ubingwa wetu na kupata nafasi ya kushiriki michuano ya kimataifa mwakani,  alisema Aussems. Simba itakuwa wageni wa Lipuli kwenye muendelezo wa mechi zake za Ligi Kuu kwenye Uwanja wa Samora kesho. Mechi ya kwanza timu hizo zilitoka sare ya bila kufungana.