 WAZALISHAJI wa mazao ya nafaka nchini, wahimizwa kuongeza thamani bidhaa wanazozalisha nchini na sio kuuza mazao ghafi.Imeelezwa kuwa kwa kufanya hivyo soko litaongezeka hivyo kuleta faida katika sekta ya kilimo, inayochangia katika ukuaji wa uchumi nchini.Mwito huo ulitolewa mwishoni mwa wiki mjini hapa na Mkuu wa Wilaya ya Iringa, Richard Kasesela, alipokuwa akifungua mkutano wa wadau wa wazalishaji wa mazao ya nafaka nchini, ulioandaliwa na Mamlaka ya Maendeleo ya Biashara Tanzania (TanTrade).Akizungumza kwenye mkutano huo uliowashirikisha zaidi ya wazalishaji 150,Kasesela alisema sekta ya kilimo inaajiri watanzania zaidi ya asilimia 67 na kuchangia katika pato la taifa kwa asilimia 30. Aliwataka wazalishaji hao kuongeza thamani mazao kabla ya kuyauza ili bei nayo iwe nzuri zaidi. Kuna bidhaa hatujaziendeleza hadi sasa na zina fursa nzuri kwenye masoko nje ya nchi kama vile cornflakes na zinaliwa nchi nzima na hadi sasa Watanzania hawajaamua kuwekeza kwenye viwanda vinavyozalisha bidhaa hizi,  alisema Kasesela.Aliongeza kuwa msingi wa ustawi wa kilimo ni upatikanaji wa soko la uhakika katika kutekeleza hilo, serikali imetengeneza mazingira rafiki kupitia uwekezaji wa viwanda kwa kutumia malighafi zake nchini