 MCHEZAJI wa timu ya soka ya Taifa, Taifa Stars na Klabu ya Defaa El Jadidi ya Morocco, Simon Msuva amemuomba rais wa Shirikisho la Soka nchini, Wallace Karia kuwekeza kwenye soka la vijana.Nyota huyo alisema jana, hadi alipofikia sasa anajivunia mchango mkubwa alioupata kwenye vituo vya soka alivyolelewa hivyo anaishauri TFF kuwekeza kwa vijana kama wanataka kunufaika.Akizungumza na gazeti hili, Msuva alisema licha ya mazingira ya nchi kuwa magumu, lakini lazima wajitahidi kuwapa morali vijana kwa kuwalea kimpira ili wavune wachezaji wenye vipaji kwa ajili ya timu ya taifa. Nchi yetu inachanga moto kubwa ikiwemo ukosefu wa vifaa kama viatu na viwanja vibovu ambavyo vinawafanya wachezaji kushindwa kuendana na malezi ya soka la kisasa nawaomba TFF, kwa kushirikiana na jopo lao kufanya kazi bila kuchoka kuwasaidia vijana ambao ni hazina kubwa kwa taifa,  alisema Msuva.Mchezaji huyo anayecheza nafasi ya ushambuliaji ameshawasili kwa ajili ya kambi ya Taifa Stars inayo- tarajia kushiriki michuano ya kombe la mataifa Afrika nchini Misri mwezi ujao.