 Watu watatu wameuawa na wengine 12 kujeruhiwa baada ya mtu mmoja kufyatua risasi usiku wa kuamkia leo nchini Ufaransa. Tukio hili limetokea katika eneo la Strasbourg ambalo mahsusi kwa msimu wa Sikukuu ya Krismasi.Inaelezwa kuwa mamia ya maofisa polisi wanamtafuta mwanaume huyo aliyehusika na tukio hilo ambaye anasadikika kuwa moja ya walinzi. Inasadikika pia kuwa mtuhumiwa huyo amejeruhiwa baada ya kurushiana risasi na walinzi waliokuwa katika eneo hilo wakati wa harakati za kumtia mbaroni.Waziri wa Mambo ya Ndani wa nchini humo Christophe Castaner ameeleza kuwa sababu ya mhalifu huyo kufanya shambulio hilo bado haijajulikana hadi sasa lakini upelelezi unaendelea. Hatahivyo ameeleza kuwa wanaimarisha ulinzi hususani kwenye maeneo ya masoko katika msimu huu wa sikukuu ili kulinda raia.