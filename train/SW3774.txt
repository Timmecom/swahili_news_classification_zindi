 Kijana huyu anafanya shughuli za ulimaji mboga baada ya kupatiwa mashine ya kuvuta maji kwa ajili ya umwagiliaji pamoja na jembe la plau miezi mitatu iliopita. Zana hizo alizipata kupitia mradi wa kampuni ya simu ya Airtel, Airtel Fursa Tunakuwezesha.Akielezea furaha yake baada ya kukabidhiwa chombo cha usafirishaji mazao kutoka kampuni ya simu ya mkononi ya Airtel, alisema sasa kila kitu kitaenda vyema.Akikabidhi pikipiki kwa ajili ya usafirishaji mazao kwa Innocent, baada ya kumtembelea shambani kwake mwishoni mwa wiki hii na kuona maendeleo yake ya shughuli zake za ulimaji, meneja masoko wa kampuni ya Airtel kanda ya Ziwa, Emmanuel Raphael amewataka vijana kuiga mfano unaonyeshwa na Innocent.Aliongeza kwa kusema:  Vijana inabidi waachane na dhamira ya kutaka kukaa tu vijiweni na kusubiri watafutiwe ajira. Ni juhudi zao wao wenyewe ndio zitakazoweza kuwakomboa na kupata maendeleo kama alivyoweza kufanikiwa Innocent. Kufuatia kushikwa kwake mkono na Airtel, Innocent ameweza kubadilisha maisha yake na familia yake. Hivyo nawahimiza vijana wasikate tamaa na kujitokeza kwa wingi kwa kuchangamkia fursa hii na nyingine nyingi zinazowazunguka. 