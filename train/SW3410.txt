 Mwakilishi Mkazi wa Benki hiyo katika Tanzania, Tonia Kandiero aliyasema hayo juzi.Alisema kuwa hadhi ya Tanzania ndani ya Benki hiyo imepanda kutokana na kukua kwa uchumi wa Tanzania, kuongezeka kwa uwezo wa kukopesheka na uwezo wa kulipa na kutimiza masharti yanayokwenda na mabadiliko hayo ya hadhi.Kandiero ametangaza mabadiliko hayo katika hadhi ya Tanzania ndani ya Benki hiyo wakati alipozungumza wakati wa kuweka jiwe la msingi kwenye ujenzi wa Barabara ya Mangaka- Mtambaswala kwa kiwango cha lami na kufungua Barabara ya Masasi-Mangaka ambayo imekamilika kwa kiwango cha lami. Barabara hizo ni za mkoa wa Mtwara na mgeni rasmi katika uwekaji huo wa jiwe la msingi mjini Mangaka, Nanyumbu, alikuwa Rais Jakaya Kikwete. Kikwete yupo mkoani humo tangu jana kwa ziara ya siku mbili akitokea Ruvuma.