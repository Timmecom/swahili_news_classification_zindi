 BARAZA la Mitihani la Tanzania (NECTA) imetangaza matokeo ya upimaji wa kitaifa kwa mwaka 2018 wa Kidato cha Pili, ambao ufaulu wa jumla ni asilimia 89.68 ukiwa umeongezeka kwa asilimia 0.36 wakati yale ya darasa la nne ufaulu ukiwa ni asilimia 93.16.Sambamba na hilo, wanafunzi 47, waliofanya mtihani wa kidato cha pili wamefutiwa matoeko yao wakiwamo tisa walioandika matusi wakati watahiniwa 151 wa darasa la nne wamefutiwa matokeo. Akitangaza matokeo hayo, Katibu Mtendaji wa Necta, Dk Charles Msonde alisema jumla ya wanafunzi 452,273 kati ya wanafunzi 506,235 waliofanya upimaji wa kitaifa ambao ni sawa na asilimia 89.68 wamepata ujuzi wa maarifa ya kuwawezesha kuendelea na masomo ya kidato cha tatu kwa mwaka 2019.  Kati ya hao, wasichana ni 236,094 ambao sawa na asilimia 88.98 wakati wavulana ni 216,179 ambao ni sawa na asilimia 90.45 alisema Dk Msonde. Aidha, aliongeza kuwa asilimia 10.32 ya wanafunzi waliofanya mtihani huo ambao ni 52,073 wameshindwa kupata alama za kuwawezesha kuendelea na masomo ya Kidato cha Tatu.Mwaka 2017 wanafunzi 433,453 sawa na asilimia 89.32 walipata alamama za kuendelea na masomo, hivyo kufanya ufaulu kuongezeka kwa asilimia 0.36 Alizungumzia ubora wa ufaulu Dk Msonde alisema idadi ya wanafunzi waliopata ufaulu mzuri wa madaraja ya I, II na III ni 218,038 sawa na asilimia 43.23. Kati ya idadi hiyo wasichana waliofauli ni 100,550 sawa na asilimia 37.89 na wavulana ni 117,488 sawa na asilimia 49.15 huku nusu ya waliofaulu ambao ni 234.235 wamepata daraja la IV. Kwa mwaka 2017, wanafunzi 195,732 sawa na asilimia 40.34 walipata ufaualu wa madaraja I, II na III, hivyo ubora wa ufaulu umeongezeka kwa asilimi 2.89.Akizungumzia ufaulu wa masomo, Dk Msonde alisema katika masomo ya msingi, Histori, Jiografia, Kiingereza, Fizikia, Kemia na Biolojia umepanda huku ufaulu wa masomo ya Uraia , Kiswahili na Hisabati umeshuka ukilinganisha na mwaka 2017.   Somo lenye ufaulu wa chini zaidi ikilinganishwa na ufaulu wa masomo mengine ni Basic Mathematics (Hisabati) ambalo lina ufaulu wa asilimia 22.95. Darasa la Nne Dk Msonde alisema jumla ya wanafunzi 1,213,132 kati ya wanafunzi 1,302,461 waliofanya mtihani wa upimaji kitaifa ikiwa ni sawa na asilimia 93.16 wamepata alama zenye madaraja ya ufaulu, A,B,C na D wakati wanafunzi 89,093 sawa na asilimia 6.84 wamepata alama za daraja E lenye ufaulu usioridhisha.   Tathimini ya matokeo kwa Darasa la Nne, matokeo yanaonesha kuwa wanafunzi wamefanya vizuri, ufaulu wa watahiniwa kwa masomo yote uko juu ya wastani. Pia ubora wa ufaulu umedizi kuimarika kwa kuwa watahiniwa waliofaulu kwa madaraja A, B, na C wameongezeka kwa asilimia 0.03 ikilinganishwa na mwaka 2017,  alisema.Matokeo yaliyofutwa Dk Msonde alisema Baraza la Mitihani la Tanzania limefuta matokeo ya watahiniwa 38 kwa udanganyifu kwa mujibu wa Kifungu cha 32(2) (b) cha Kanuni za Mitihani sambamba na watahiniwa 9 walioandika matusi kwenye skripti zao kwa mujibu wa kifungu 17(1) cha kanuni za mitihani.   Baraza linazielekeza bodi za shule zao kuwachukulia hatua za kinidhamu ili kukomesha tabia ya wanafunzi kuandika matusi katika karatasi zao za majibu, alisema Dk Msonde.Aidha, Dk Msonde alisema kwa watahiniwa wa darasa la nne, baraza limefuta matokeo ya watahiniwa 151 wa shule mbalimbali waliobainika kufanya udanganyifu katika upimaji.   Baraza linazishauri mamlaka zinazohusika kuwachukuliwa hatua wale wote waliohusika kwa namana moja au nyingine kusababisha kutokea kwa udanganyifu kwenye upimaji wa darasa la nne kwa mujibu wa kanuni za utumishi na sheria za nchi. Aidha, Dk Msonde alitoa wito kwa walimu na wanafunzi kuendeleza juhudi kwatika kufundishaji na ujifunzaji wa masomo ili wanafunzi waendelee kuimarika zaidi watakapokuwa wanaendelea na masomo.   Pia walimu waweke mkazo wa kuwafuatilia kwa karibu wanafunzi waliopata ufaulu wa chini ili wawasaidie kuimarika zaidi na kuweza kupata ufaulu wa juu zaidi katika mitihani yao ya mwishowa masomo,  alisema.