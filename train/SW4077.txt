 Mkuu wa Mkoa wa Pwani Mhandisi Evarist Ndikilo amesema hana mashaka na uwezo wa Kampuni ya Magazeti ya Serikali (TSN) kuandaa maonesho ya viwanda na kongamano la fursa za biashara na uwekezaji mkoani humo.Ndikilo amesema hayo leo jijini Dar es Salaam wakati ujumbe wa uongozi wa mkoa huo na uongozi wa Kampuni ya Magazeti ya Serikali (TSN) walipozungumza na menejimenti ya Benki ya Maendeleo ya TIB. Tunaishukuru sana TSN kwa namna ambavyo wamekwishakutangaza kupitia magazeti, taarifa zinatangazwa vizuri, na wenzetu wa Tantrade namna ya kutangaza sasa through (kupitia) matangazo haya tunaimani kwamba as we go on (kadri tunavyoendelea) pengine sasa pengine taarifa zitawafikia wengi zaidi ili tuweze kuwa na participants (washiriki) wengi zaidi  amesema.Kiongozi huyo amesema, Amesema TSN ina uzoefu wa kuandaa majukwaa ya fursa za biashara na uwekezaji kwa kuwa imefanya kazi hiyo kwenye mikoa minane ya Tanzania bara na Zanzibar.Majukwaa hayo tayari yamefanyika Simiyu, Shinyanga, Mwanza, Geita, Tanga, Arusha, Tabora, Zanzibar, na Lindi. Ndikilo amesema, mkoa huo umeamua kushirikiana na TSN na Tantrade ili maonesho ya viwanda na kongamano la biashara na uwekezaji viwe na mafanikio makubwa. Kwa hiyo wao (TSN) watashughulikika sana na kulio-organise (kuandaa) hili, na matangazo lakini maonyesho ya viwanda ni wenzetu sasa wa Tantrade ambao nao ni wataalamu sana wa maonyesho ndani ya nchi lakini pia kimataifa  amesema kwenye ofisi za Benki ya Maendeleo ya TIB.