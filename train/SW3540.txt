 NYOTA wa timu ya soka ya taifa ya Tanzania (Taifa Stars) na klabu ya Difaa El Jadida ya Morocco, Simon Msuva, amejiunga rasmi na klabu ya Benfi ca inayoshiriki Ligi Kuu ya Ureno kwa mkataba wa miaka mitatu.Taarifa hizo zimethibitishwa na meneja wake, Dk Jonas Tiboroha, aliyekiri Mtanzania huyo kujiunga na miamba hiyo ya nchini Ureno kwa mkataba wa miaka mitatu na atatolewa kwa mkopo kwa Panathonaikosi ya Ugiriki ili aweze kupata uzoefu kabla ya kujiunga na Benfica baadae Julai. Ni kweli mchezaji Simon Msuva amaejiunga na timu ya Benfica ya Ureno kwa mkataba wa miaka mitatu, lakini kabla ya kuanza kuitumikia timu hiyo anapelekwa kwa mkopo wa miezi sita Panathnaikos ya Ugiriki kupata uzoefu na mazingira ya soka la Ulaya,  alisema Tiboroha.Kabla ya kujiunga na Benifica, Msuva ambaye ni mchezaji wa zamani wa timu ya Yanga alikuwa anaitumikia Difaa El Jadida akionesha kiwango bora kilichowashawishi wamchukue kwenda kuendeleza huduma yake kwa miamba hiyo ya Ureno.Yanga wakati wanamuuza Msuva 2017 kwenda Difaa El Jadida walishauriwa na meneja huyo wamuuze kwa Dola za Marekani 80,000 sawa na Sh milioni 80 ili waweke kipengele cha kupata mgao akiuzwa kwingine (Benfica) ila walikataa na kulipwa Dola 100,000 (Sh milioni 229 ), mbazo zinawatoa kabisa kunufaika na mauzo ya sasa.Simba walipata mgao wa asilimia 10 kutoka TP Mazembe wakati Mbwana Samatta aliposajiliwa na KRC Genk ya Ubelgiji mwaka 2016 na kusababisha African Lyon kucharuka wakidai ni mchezaji wao nao wakihitaji kupewa mgao.