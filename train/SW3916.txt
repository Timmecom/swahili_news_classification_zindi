 Zawadi hizo zitatolewa katika promosheni ya Kampuni ya Coca Cola kupitia Kiwanda cha Bonite Bottlers. Mkuu wa Mauzo na Masoko wa Bonite Bottlers, Chris Loiruk alisema jana kuwa kampuni ya Coca Cola ni mdhamini mkuu wa mashindano yajayo ya Kombe la Dunia, ambayo yanakaribia kuanza. Tumewaandalia promosheni hii wakazi wa Kanda ya Kaskazini ili kuhakikisha wanafurahia  Mzuka wa Soka na Coka  wakiwa majumbani kwao kupitia runinga za kisasa wakati huohuo wakiburudika na vinywaji vya Coca Cola  alisema wakati wa uzinduzi wa promosheni kubwa.Loiruk alieleza kuwa promosheni hiyo mpya, itanufaisha watumiaji wa vinywaji vinavyotengenezwa na kampuni ya Coca-Cola ambavyo ni Coca-Cola, Sprite, Fanta, Sparletta, Schweppes, Stoney Tangawizi katika mikoa ya Kilimanjaro, Arusha, Manyara, Tanga na Singida.Mbali na kujishindia runinga bapa za kisasa, watumiaji wa vinywaji vya Coca Cola watazawadiwa zawadi za pikipiki, fedha taslimu kuanzia shilingi 5,000 hadi Sh 100,000 pamoja na soda za bure.Meneja wa chapa ya Coca Cola nchini Tanzania, Sialouise Shayo alisema promosheni hiyo imelenga kuwaandaa washabiki wa soka nchini, kujiandaa kufurahia mzuka wa kombe la Dunia na kufurahia mashindano hayo pindi yatakapoanza. Tukiwa wadhamini wakuu wa mashindano ya Kombe la Dunia yatakayoanza mwezi Juni mwaka huu, tumeona kuna umuhimu wa kuwaletea wateja promosheni itakayowaunganisha na kufurahia mashindano haya makubwa duniani kupitia kunywa soda zetu,  alisema.