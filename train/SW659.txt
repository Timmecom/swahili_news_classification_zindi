 KAMATI ya Kudumu ya Bunge ya Bajeti imeishauri serikali kuongeza kiwango cha kodi ya usafi rishaji ngozi ya punda kutoka Sh 5,000 hadi Sh 20,000 ili kupata mapato ya serikali na kulinda punda waliopo nchini.Akisoma mapendekezo ya Kamati ya Bajeti kuhusu Muswada wa Sheria ya Fedha wa Mwaka 2019, Mwenyekiti wa Kamati hiyo, George Simbachawene alisema kimsingi, punda anatumia muda wa miezi 11 hadi 14 kutoka kuchukua mimba hadi kuzaa.  Hivyo, punda mmoja anazaa punda mmoja kwa mwaka, kwa mantiki hiyo, kuongeza kwa kiwango hiki cha kodi kutasaidia kupunguza biashara ya ngozi ya punda na mazao yake nje ya nchi na hivyo kunusuru wanyama hawa kupungua nchini,  alisema.Akichangia kuhusu biashara ya punda, Mbunge wa Malindi, Ally Sallehe (CUF) aliipongeza Kamati kwa kuitaka serikali iongeze kodi kwenye ngozi ya punda ambayo ina thamani kubwa nchini China na nchini nyingine za Mashariki ya Mbali.Alisema kama utaratibu maalumu hautakuwapo wa kuwepo kwa mashamba ya kuzalisha punda nchini ni wazi kuwa punda wanaweza kupotea nchini kutokana na biashara ya wanyama hao kupata soko nchini China.Akiwasilisha maoni ya Kambi Rasmi ya Upinzani bungeni, Mbunge wa Momba, David Silinde (Chadema) alisema ili serikali iweze kuongeza mapato yake inatakiwa kuishirikisha sekta bnafsi.