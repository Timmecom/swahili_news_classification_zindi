 Kifurushi hicho ni cha Sh 4,000 kitakachowezesha wananchi, kupata huduma bora na nafuu za matangazo ya kidijitali.Akizungumza jana jijini Dar es Salaam juu ya huduma hiyo mpya, Mkurugenzi wa Masoko na Mauzo wa kampuni hiyo, ambayo ni wasambazaji wa visimbuzi vya Star- Times nchini, Jacky Yu alisema lengo ni kuhakikisha wanatoa huduma bora kwa bei nafuu, ambayo kila Mtanzania ataweza kuimudu.Alisema kifurushi hicho cha Nyota, kina jumla ya Chaneli zisizopungua 16, saba zikiwa ni za nyumbani na tisa za kimataifa.Ili mteja aweze kuunganishwa na kifurushi hicho, anatakiwa aambatanishe na malipo ya awali ya Sh 30,000 na kuweza kufaidi kwa miezi saba na nusu.Meneja Masoko wa kampuni hiyo, David Kisaka alisema kifurushi hicho, kimeongezewa katika vifurushi vyao vilivyopo hivyo kwa sasa watakuwa na vifurushi vinne ambavyo ni Nyota, Mambo, Uhuru na Kili.