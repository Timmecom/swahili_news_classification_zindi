 WAPINZANI wa Yanga, Pyramids wanaotarajiwa kumenyana kwenye mchezo wa mkondo wa kwanza wa Kombe la Shirikisho Afrika wametoka suluhu dhidi ya Smouha FC kwenye mchezo wa Ligi Kuu nchini Misri uliochezwa Uwanja wa June. Yanga wanatarajia kuumana na Pyramids kwenye mchezo huo wa kwanza ambao wanajangwani hao wanahitaji ushindi wa mabao mengi Oktoba 27 mwaka huu kwenye Uwanja wa CCM Kirumba ili kujiweka katika nafasi nzuri ya kutinga hatua ya makundi. Timu hizo zinataraja kukutana Novemba 3 katika mchezo wa marudiano wa play-off kwa ajili ya kusaka nafasi ya kucheza hatua ya makundi ya Kombe la Shirikisho Afrika. Matokeo hayo yana wafanya Pyramids kushika nafasi ya pili kwa hazina ya pointi nane kwenye msimamo wa ligi hiyo wakiwa nyuma ya vinara wa ligi hiyo Al Ahly inayoongoza kwa pointi tisa baada ya kucheza michezo mitatu. Pyramids hadi sasa kwenye ligi hiyo wamefanikiwa kushinda mechi mbili dhidi ya ENPPI wanaoshika mkia kwa kuwa na pointi moja, dhidi ya Tanta wanaoshika nafasi ya 11 kwenye msimamo huo huku wakitoka sare mechi mbili dhidi ya Smouha na Tala  ea EL-Gaish.Matokeo hayo Pyramids bado yanatengeneza uwiano mdogo dhidi ya Yanga wanaoshika nafasi ya 12 kwenye msimamo wa Ligi Kuu Tanzania Bara baada ya kucheza mechi tatu na kushinda moja, kufungwa moja na kutoka sare moja. Yanga wanatarajiwa kuondoka kesho kwenda Mwanza kuanza maandalizi ya kuwakabili wapinzani wao hao kabla ya mchezo huo.