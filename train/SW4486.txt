 Makamu wa Rais Samia Suluhu Hassan ameuagiza uongozi wa mkoa wa Pwani ufanye tathmini kuhusu changamoto na mafanikio ya maonesho ya viwanda na uwasilishe taarifa kwa viongozi wa juu wa Serikali.Katika hotuba ya Mama Samia iliyosomwa na Naibu Waziri wa Viwanda na Biashara Mhandisi Stella Manyanya, ameagiza kuwa, tathimini hiyo pia iainishe matarajio kwa maonesho yajayo.Manyanya amesoma hatuba hiyo mjini Kibaha wakati wa ufunguzi wa maonesho ya pili ya viwanda mkoa wa Pwani yatakayomalizika Oktoba 23.Maonesho ya kwanza ya viwanda mkoa wa Pwani yalifanyika mwaka jana kwenye uwanja wa CCM Mkuza, Kibaha na kushirikisha wenye viwanda 166. Wakati nikifanya ziara ndani ya mkoa wa Pwani mwaka jana nilipewa taarifa kuwa, mkoa una takribani viwanda 429 vikubwa, vya kati na vidogo. Naamini idadi hii itakuwa imeongezeka kwa sasa. Wingi huu wa viwanda ndani ya mkoa umewezesha kukuza hamasa ya kuwepo kwa uendelevu wa maonyesho haya amesema mama Samia.Amesema, kutokana na umakini wa uongozi wa mkoa wa Pwani anaamini kuwa maonesho hayo yatafanyika kila mwaka.Ameupongeza uongozi wa mkoa huo na wilaya zake, taasisi za serikali, taasisi binafsi na wadau kwa kushirikiana kuandaa maonesho ya mwaka huu kwenye viwanja vya ofisi ya Mkuu wa Mkoa mjini Kibaha.