 Wameomba ifanye hivyo waweze kuongeza mtaji na kujiondoa katika lindi la umaskini wa kipato kupitia zao hilo.Ombi hilo lilitolewa jana na wakulima wa kijiji cha Butayaibega kata ya Kanyangereko kwa mkuu wa mkoa wa Kagera, Fabian Massawe.Mkuu huyo wa mkoa alikuwa kijijini humo kutembelea shamba la mfano la mkulima mmoja Abubakari Kagasheki lenye hekta moja na miche 1,100 ya vikonyo.Wamesema pamoja na zao hilo kuteuliwa kuwa ni zao la mnyororo wa thamani. Mmoja wa wakulima kijijini hapo, Sudi Sued alitaja changamoto wanazokumbana nazo katika kilimo cha zao hilo kuwa ni gharama za uzalishaji kama vile ununuzi wa pembejeo kuwa kubwa.Alitoa mfano wa majani ya kutandaza shambani kwamba mzigo mmoja huuzwa kwa shilingi 550 wakati bei ya kahawa ni kati ya Sh 550 na 800.Changamoto nyingine ni kuwepo wizi wa kahawa mashambani hali aliyodai inachangia kushuka kwa kiwango cha mavuno.Wakulima wengine, Twaha Dauda na Hamis Hassan walitaja changamoto nyingine ni ardhi au mashamba ya wakulima wa zao la kahawa kutokubalika katika vyombo na taasisi za kifedha kama dhamana ya kukopeshwa ili waweze kuongeza mtaji.Waliomba serikali kuangalia suala hilo kwa makini wakisema bila kukopesheka, kilimo mkoani Kagera kinarudi nyuma.Walisema malengo ya Serikali ya kilimo kwanza hayatafikiwa kama wakulima hawatatumia rasilimali ya ardhi na mashamba yao kukopeshwa kama ilivyo kwa wafanyabiashara na wenye nyumba.