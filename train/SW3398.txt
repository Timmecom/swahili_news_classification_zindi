 KOCHA wa timu ya soka ya Zimamoto Hassan Abrahman amesema kuwa mchezo kati yao na timu ya Simba wa michuano ya Kombe la Mapinduzi utakuwa mgumu lakini watapambana kuhakikisha wanatoka na ushindi.Zimamoto inatarajiwa kushuka dimbani leo Jumanne ya Januari 7, kucheza dhidi ya Simba, katika Uwanja wa Gombani, Pemba kuanza saa 10:15 jioni. kizungumza na mwandishi wa Habari hizi kocha huyo alisema kuwa mashindano hayo ambayo ni ya mtoano, watahakikisha wanafanya vizuri katika mchezo huo wa leo na kufika mbali hadi kutwaa taji.Alieleza kuwa Simba ni timu kubwa na wanaiheshimu lakini watahakikisha wanacheza kadiri ya uwezo wao ili kupata matokeo mazuri kwenye mchezo huo. Simba sio timu ya kuibeza ni timu kubwa na tunaiheshimu, lakini tutapambana ili tuweze kushinda na kusonga mbele,   alisema.Hata hivyo aliwataka mashabiki na wapenzi wa timu yao wasiwe na wasiwasi na vijana wao ambao wamejitowa kwa ajili ya kucheza mchezo huo na kushinda.Zimamoto ipo katika Kundi B ambalo linaundwa na timu za Simba, Chipukizi na Mtibwa wakati Kundi A lina timu za Yanga, Azam FC, Mlandege na Jamhuri.