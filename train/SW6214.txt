 Meneja Uhusiano wa Vodacom, Matina Nkurlu, amesema siku zote Vodacom imekuwa mstari wa mbele katika kuhakikisha inaboresha maisha ya wateja wake ambao mchango wao umeifanya kampuni hiyo kuendelea kuwa namba moja hapa nchini. Lengo letu Vodacom ni kuhakikisha tunaendelea kuimarisha maisha ya wateja wetu ambao wamekuwa wakituunga mkono siku zote, tunaamini kuwa kwa kuboresha maisha ya wateja wetu kutoka katika faida tunayoipata ili kuwawezesha wao kuendelea pia kutuunga mkono siku hadi siku na kwa nguvu zaidi,  alisema Nkurlu na kuongeza:  Tumetambua tatizo kubwa la ugumu wa maisha unaoikabili jamii ya Watanzania hususani vijana, hivyo kupitia zawadi hizi za pikipiki zenye gharama ya zaidi ya Sh bilioni 1.6, wananchi wataweza kujiajiri huku wakipunguza gharama za usafiri.Nkurlu alisema Watanzania wengi wamekuwa na ndoto za kuendesha maisha yao kupitia shughuli za ujasiriamali ambapo kwa kutambua hilo wametoa fursa hiyo ili kutimiza matajario yao yenye lengo la kujikwamua kwenye umasikini.Kwa upande wake mmoja wa washindi wa Promosheni hiyo, Watson Njimbusi (23) ambaye ni meneja wa baa, Kigamboni Dar es Salaam akizungumza kwa njia ya simu, alisema anaishukuru Kampuni ya Vodacom kwa kumpatia fursa ya kuweza kujishindia fedha taslimu na anaamini ndoto zake sasa zitatimia.Katika promosheni hii ya Timka na Bodaboda kampuni ya Vodacom imetenga jumla ya bodaboda 430 kwa kipindi cha siku 100. Ili kupata nafasi ya kujishindia bodaboda hizo, na Sh milioni moja kila siku mteja wa Vodacom atatakiwa kutuma ujumbe wenye neno PROMO kwenda 15544.