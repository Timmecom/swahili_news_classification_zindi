 BUNGE linaendelea na mkutano wake wa 15 ambao leo Waziri wa Habari, Utamaduni, Sanaa na Michezo, Dk Harrison Mwakyembe anahitimisha mjadala kwa kujibu hoja za wabunge kabla ya kuomba kuidhinishiwa bajeti ya wizara hiyo.Ili kutekeleza majukumu yake katika mwaka 2019/20, wizara imeomba Bunge kuridhia na kuidhinishia bajeti ya jumla ya Sh bilioni 30.8 ambazo kati ya hizo, mishahara ni Sh bilioni 15.4; matumizi mengineyo ni Sh bilioni 9.3 na miradi ya maendeleo ni Sh bilioni sita.Baada ya Waziri Mwakyembe kuwasilisha bungeni makadirio ya mapato na matumizi ya fedha kwa mwaka 2019/20 wiki iliyopita kabla ya mapumziko ya Pasaka, wabunge walichangia hojambalimbali sekta zilizo chini ya wizara hiyo ambazo ni Sekta ya Habari; Maendeleo ya Utamaduni na Sanaa.Miongoni mwa hoja zilizotolewa na Kamati ya Kudumu ya Bunge ya Huduma na Maendeleo ya Jamii ni pamoja na kutaka mfumo wa Shirika la Utangazaji la Taifa (TBC) uangaliwe kutokana na kile kilichoelezwa kuwa liko tofauti na mashirika mengine ya umma.Mwenyekiti wa kamati, Peter Serukamba alisema TBC ina idadi kubwa ya viongozi; wakurugenzi na mameneja, jambo ambalo linaongeza gharama kubwa ya uendeshaji. Kamati inashauri TBC kama chombo cha habari isiendeshwe kama mashirika mengine mfano bandari, reli,  amesema.Kuhusu Kampuni ya Magazeti ya Serikali (TSN), kamati imesema imebaini moja ya sababu za kupungua kwa mapato yake ni pamoja na mauzo duni ya magazeti yake.Kamati ilishauri TSN iboreshe maudhui ya magazeti yaweze kushindana kwenye soko na hivyo kuongeza mapato.Miongoni mwa wabunge waliochangia ni Dk Jasmine Tiisekwa aliyeshauri Mwenge wa Uhuru utengewe bajeti badala ya kuomba michango.Alisema Mwenge umebeba falsafa kubwa ya umoja kitaifa hivyo unapaswa uenziwe na kuheshimiwa. Dk Tiisekwa ambaye ni Mbunge wa Kuteuliwa alisema rushwa, ufisadi na dhuluma inabomoa misingi ya uzalendo.Akisisitiza uzalendo, mbunge huyo alishutumu wanaokosoa uwekezaji kwenye mradi wa Stiegler s Gorge kwa kigezo cha mazingira.Suala lingine ambalo linatarajiwa kuwa miongoni mwa mambo ambayo Waziri Mwakyembe atayajibu ni malalamiko kwamba hakuna uhuru wa vyombo vya habari nchini, yaliyotolewa na baadhi ya wabunge.Mbunge wa Konde, Khatib Said Haji (CUF) alilalamikia hatua ya serikali kufungia baadhi ya magazeti na wakati huo huo alitaka baadhi ya magazeti yachukuliwe hatua kwa kuandika habari zisizo za kweli.