 KOCHA wa kocha wa Yanga, Mwinyi Zahera amesema kwa sasa nguvu na akili yake ameielekeza kwenye maandalizi ya michezo ya mwisho ya Ligi Kuu Tanzania Bara (TPL) ili wapate matokeo chanya akianza dhidi ya Mbeya City kabla ya kumalizana na Azam FC.Yanga wanajipanga kwa mchezo wa 37 unaotarajiwa kupigwa kwenye Uwanja wa Uhuru Dar es Salaam keshokutwa, ambapo wanahitaji zaidi ushindi, licha ya kuonekana hadi sasa hawana uhakika wa kuutwaa ubingwa huo.Baada ya wapinzani wao, Simba kuendelea kufanya vizuri wakiwa kileleni kwa pointi 85 baada ya kucheza mechi 34 huku wakihitaji pointi tano kuweza kujihakikishia kutetea ubingwa huo msimu huu na kuitimulia vumbi Yanga ambao wanashika nafasi ya pili hadi sasa kwa pointi 83 walizokusanya kwenye mechi 36.Huku wakisaliwa na michezo miwili dhidi ya Mbeya City na Azam ambapo wakishinda hiyo yote watafikisha pointi 89 tu ambazo kama Simba atafanikiwa kushinda michezo miwili tu kabla ya mchezo wao wa jana dhidi ya Ndanda, basi watatwaa ubingwa kwa mara ya 20.Zahera ameliambia gazeti hili wakati anakipa dozi ya mazoezi kikosi hicho kwa ajili ya maandalizi mchezo huo katika uwanja wa Polisi Taifa jana na kwamba kwa sasa awezi kujikita kwenye kuzungumzia masuala ya usajili anajipanga kwa michezo miwili ya ligi iliyobaki kuhakikisha anapata ushindi. Wakati wa usajili haujafika ukifika nitaweka wazi, lakini mashabiki wamejikita kuzungumzia masuala hayo mimi binafsi nafahamu kazi yangu ndiyo maana tunaendelea na mazoezi kujipanga na michezo inayokuja tukianza na mbeya city na kumalizia na Azam FC,  amesema Zahera.Aidha, Zahera alisema anafahamu kama timu hiyo ina mkakati wa kusuka kikosi cha nguvu kwa kusajili wachezaji wa maana wanaoendana na hadhi ya klabu hiyo kwa ajili ya msimu ujao . Wasubiri wakati ukifika nitaweka wazi wachezaji wa kuwasajili nilishawaona toka muda mrefu ninachosubiri wakati ufike niweze kutimiza jukumu hilo na waomba mashabiki watulie tumalize kwanza ligi salama, alisema Zahera.Katika mazoezi hayo walikosekana nyota kadhaa akiwemo nahodha wa kikosi hicho Ibrahim Ajib, Andrew Vicent, Mrisho Ngassa na Juma Makapu ambao wanasumbuliwa na matatizo mbalimbali, ikiwamo maradhi.Katika mazoezi hayo, alikuwepo na mchezaji Heritier Makambo ambaye hadi sasa amekwisha saini kuitumikia msimu ujao timu ya Horoya ya Guinea miaka mitatu. Makambo atamalizia kucheza michezo iliyobaki kwa sababu hadi sasa bado ni mali ya Yanga niwaombe tu mashabiki wasivunjike moyo kutokana na taarifa hizo ila watazame michezo iliyobaki kwenye ligi waisapoti timu imepata matokeo chanya,  alisema Zahera.