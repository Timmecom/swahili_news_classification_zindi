 KAMPUNI ya simu za mkononi ya Tigo imeingia kwenye ushirikiano na Kampuni ya SportPesa kuzindua promosheni walioipa jina la  Faidika na Jero . Promosheni hiyo, wateja wa Tigo watajishindia zawadi wanapobashiri baada ya kuweka fedha kwenye akaunti ya SportPesa kupitia Tigo Pesa. Promosheni hiyo inatarajiwa kufika mwisho Oktoba 29 ambapo mbali na zawadi nyingine ndogo ndogo kama simu za mkononi aina ya Sumsung A10, mshindi wa jumla atajinyakulia gari mpya aina ya Renault KWID, ambayo haijatembea hata kilo meta moja. Akizungumza na waandishi wa habari kwenye hafla ya kuitangaza promosheni hiyo Mkurugenzi wa Utawala na Udhibiti wa SportPesa, Abbas Tarimba alisema lengo la kuanzisha promosheni hiyo ni kutaka kuwakwamua wateja wao kutoka sehemu moja kwenda nyingine. Sasa hivi tumeamua kuja kivingine kabisa kwa kutoa gari badala ya bajaji kama ilivyozoeleka na lengo letu ni zuri kuhakikisha wateja wa Tigo na SportPesa, wananufaika nayo hii promosheni hasa ukizingatia imekuja kipindi muhimu cha ligi mbalimbali zinazoendelea Ulaya na hata hapa nchini,  alisema Tarimba.Tarimba alisema ili kuingia kwenye kinyang anyiro hicho mteja anatakiwa kujisajili kwa kuweka fedha kwenye akaunti ya SportPesa ambayo ni *150*87#, kupitia mtandao wa tigo kucheza na SportPesa ili aweze kushinda.Kwa upande wake Meneja Uhusiano wa Tigo Woinde Shisael, alisema hii ni fursa muhimu kwa wateja wao wa Tigo, kujiimarisha kimaisha kupitia promosheni hiyo ambayo ni ya kipekee tangu kuanzishwa Kampuni hiyo. Sisi kama Tigo tunajisikia faraja sana kufanya kazi na Kampuni kubwa kama SportPesa, naamini wateja wetu wataipokea kwa furaha promosheni hii na kuichangamkia kwa kasi na kunufaika nayo na hiyo ni kutokana na faida zilizopo ndani yake,  alisema.