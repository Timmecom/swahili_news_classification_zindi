 NAHODHA wa timu ya soka ya taifa, Taifa Stars, Mbwana Samatta amewataka Watanzania kutembea kifua mbele kwa ushiriki wao wa michuano ya fainali za Kombe la Mataifa Afrika, Afcon 2019.Stars ipo mjini hapa kushiriki fainali za Afcon, ikiwa ni mara ya kwanza baada ya miaka 39, tangu iliposhiriki mara ya mwisho mwaka 1980. Ilianza vibaya kwa kufungwa mabao 2-0 na Senegal katika mechi ya kwanza na jana usiku ilitarajiwa kumenyana na Kenya katika mechi ya pili. Stars ipo katika Kundi C pamoja na Kenya, Senegal na Algeria.Akizungumza na mwandishi wa habari hizi mjini hapa juzi, Samatta anayecheza KR Genk ya Ubelgiji alisema Watanzania hawapaswi kukata tamaa na kuwa wanyonge kwa matokeo mabaya na badala yake watembee kifua mbele, kwani kufuzu peke yake fainali hizi ni jambo kubwa. Sote ni mashahidi, imetuchukua miaka 39 toka tulipofuzu fainali za kwanza mimi naomba watanzania wenzangu watembee kifua mbele wasiwe wanyonge wapokee matokeo yoyote,  alisema.Alisema wao kama wachezaji wana mengi ya kunifunza kwenye michuano hii hivyo suala si kushiriki tu.  Wachezaji tunajifunza mengi huku. Suala sio ushiriki tu lazima ujue kufuzu fainali unajua nini na nini na unatakiwa uwe vipi,  alisema.  Kujifunza huko sio kwa wachezaji tu hata viongozi wetu naamini wamejifunza mengi...watanzania wajue fainali zina mambo mengi,  alisema. Naona viongozi wengi wamekuja, wa mpira wa siasa yote hiyo ni kutaka kujifunza kipo watakachopata hawataondoka bure,  alisema. Aliwataka wachezaji na viongozi kuondoka na yote mazuri kwa akili ya kwenda kujifunza. Nakuhakikishia ikitokea tumefuzu tena tutaona mabadiliko makubwa sana kwetu, na tutajitahidi kufuzu kwa sababu si tumeshaona ,  alisema huku akimaliza kwa kicheko.