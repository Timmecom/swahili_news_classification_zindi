 Waziri wa Viwanda na Biashara, Dk Abdallah Kigoda aliyasema hayo jana bungeni wakati akiwasilisha bajeti ya wizara yake kwa mwaka wa fedha 2015/16.Dk Kigoda alisema ujenzi wa kiwanda hicho eneo la Tamco wilayani Kibaha, umekamilika na kwamba Rais Kikwete anatarajiwa kuwa atakizindua.Alisema teknolojia itakayotumika kuzalisha viuadudu ni ya kipekee barani Afrika na hivyo viuadudu ni ya kipekee vitakavyozalishwa vitasaidia kuua mbu na kutokomeza ugonjwa wa malaria nchini na pia vitauzwa nje.Alisema vitaliingizia Taifa fedha za kigeni takriban dola za Marekani milioni 48.6 kwa mwaka na ajira zipatazo 670. Kukamilika kwa mradi huo kunatimiza azma ya Serikali ya Awamu ya Nne ilipoingia madarakani kuwa itachukua hatua madhubuti za kutokomeza malaria,  alisema.Kuhusu mradi wa magadi soda huko Engaruka mkoani Arusha, alisema Wizara kupitia Shirika la Maendeleo la Taifa (NDC), ilikamilisha uainishaji wa eneo la kilometa za mraba 410 katika Bonde la Engaruka wilayani Monduli linalohitajika katika ujenzi wa kiwanda na miundombinu yake, makazi ya wafanyakazi na viwanda vingine vya kuongeza thamani vinavyotumia magadi soda kama malighafi.Alisema hivi sasa Wizara kupitia NDC iko katika hatua za mwisho za kumpata mbia atakayeshirikiana na NDC katika kujenga kiwanda hicho. Ujenzi wa kiwanda cha magadi huko Engaruka utaifanya Tanzania kuwa miongoni mwa nchi zinazozalisha kwa wingi magadi hayo duniani ikizidiwa na Marekani pekee,  alieleza Dk Kigoda.