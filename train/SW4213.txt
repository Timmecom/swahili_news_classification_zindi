 TIMU ya taifa ya soka la ufukweni imepangwa kuanza na Malawi kwenye mchezo wa ufunguzi wa michuano ya Copa Dar es Salaam inayotarajiwa kuanza mwishoni mwa wiki hii kwenye ufukwe wa Coco.Tanzania ambao ni mabingwa watetezi wa michuano hiyo inayofanyika kwa msimu wa tatu wamepangwa dhidi ya Malawi baada ya kuchezeshwa Droo ya wazi jana makao makuu ya Shirikisho la Soka Tanzania, (TFF) Karume, Ilala.Michuano hiyo safari hii inatarajia kushirikisha mataifa matano , mwenyeji Tanzania ,Uganda ,Malawi ,Burundi ,Uganda ,na Shelisheli. Akizungumza jana ofisa mashindano wa TFF, Baraka Kizuguto alisema michuano hiyo inadhaminiwa na shirikisho hilo kwa kushirikiana na mataifa mbalimbali.Aliongeza maandalizi ya michuano hiyo yamekamilika ikiwemo suala la usalama na itakuwa inachezwa kwa mtindo wa ligi na timu itakayokuwa na pointi nyingi itatangazwa bingwa.  Michuano hii inayoonesha taswira ya soka la ufukweni hapa nchini inatarajiwa kuanza Desemba 22 na kuhitimishwa Desemba 26, alisema Kizuguto.