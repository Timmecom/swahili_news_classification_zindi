 KOCHA wa Real Madrid, Zinedine Zidane, amesema kuwa anataka timu ya taifa ya Algeria kushinda taji la mashindano ya Mataifa ya Afrika, (Afcon 2019).Zidane ana asili ya Algeria lakini aliamua kuiwakilisha Ufaransa katika mashindano ya kimataifa, ambapo aliiongoza Ufaransa kushida Kombe la Dunia 1998 na ubingwa wa Ulaya mwaka 2000.  Nataka kuona kiwango kizuri cha uchezaji kwa wachezaji wa timu ya Algeria katika mashindano haya ya Afcon 2019 ili kuwafanya watu wafurahi,  alisema Zidane mwanzoni mwa wiki hii.Algeria iliifunga Kenya kwa mabao 2-0 katika mchezo uliofanyika kwenye Uwanja wa Jeshi la Anga katika mchezo wao wa kwanza wa Kundi C shukrani kwa mabao yaliyofungwa na Baghdad Bounedjah na RiyadMahrez. Algeria ilikuwa inaoongoza kundi hilo ikiwa na pointi tatu sawa na Senegal, kabla ya mechi za jana, ambapo Algeria walitarajia kukipiga dhidi ya Senegal, huku Kenya wakicheza na Tanzania, ambao wote hadi kabla ya mchezo wao huo walikuwa hawana pointi.Algeria aliifunga Kenya 2-0 huku Senegal naye aliichapa Tanzania, Taifa Stars, kwa idadi kama hiyo ya mabao. Zidane aliendelea  Nataka kuona watu wakishangilia mitaani.  Algeria, ambayo ilitwaa taji hilo mara moja tu mwaka 1990,ni moja ya washindano wakubwa wa taji hilo katika mashindano ya mwaka huu.