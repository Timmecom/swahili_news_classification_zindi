 Kampeni hiyo ambayo itaanza kwa utoaji wa elimu, itahusisha wajasiriamali wanaozalisha viungo vya aina mbalimbali vya chakula ambao kwa sasa ubora wa bidhaa zao haujathibitishwa na TBS.Akizungumza wakati wa Maonesho ya Nne ya Biashara ya Kimataifa Tanga yanayoendelea katika viwanja vya Mwahako, mjini hapa, Ofisa Uhusiano wa TBS, Rhoida Andusamile alisema hatua hiyo itawaongezea wajasiriamali thamani wa bidhaa zao na kuwapa uhakika wa soko. Lengo la uwepo wetu hapa ni kutoa elimu kwa wazalishaji kuhusu umuhimu wa kuzingatia viwango vya ubora pamoja na kuwajengea uwezo walaji namna ya kutambua bidhaa zenye ubora sokoni,  alisema.Alisema matarajio ya TBS baada ya kutoa mafunzo hayo ni kuwa na wazalishaji wengi wa bidhaa za viungo hasa walioko vijijini ambao viwango vya bidhaa zao vimethibitishwa.Akizungumzia kampeni ya kitaifa ya kupambana na ajali zinazotokana na uzembe alisema TBS inaendelea kufanya ukaguzi wa matairi, mafuta ya vilainishi na matairi ili kuondoa sokoni bidhaa zizizo na ubora sokoni. Muda wa matairi ni miaka minane, lakini kuna wengine wanauza baada ya kutumika au baada ya muda huo kupita jambo ambalo ni hatarishi kwa watumiaji,  alisema ofisa huyo.Hata hivyo, alisema kampeni hiyo inakwenda sambamba na ukaguzi wa bidhaa za nondo ili kubaini ukubwa wa nondo wakati ikiwa sokoni na jina la mzalishaji.