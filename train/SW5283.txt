 WIZARA ya Elimu na Mafunzo ya Amali imesema kwa kushirikiana na Benki ya Dunia, inatekeleza mradi wa uboreshaji wa mazingira ya shule, utakaondoa uhaba wa vyoo shuleni.Naibu Waziri wa Elimu na Mafunzo ya Amali, Mmanga Mjengo Mjawiri ameyasema haoy wakati anajibu swali la Mwakilishi wa Jimbo la Konde, Omar Seif Abeid.Omar alitaka kujua kwa nini Shule ya Makangale iliyopo Pemba, inakabiliwa na uhaba mkubwa wa matundo ya vyoo na kusababisha usumbufu kwa wanafunzi na walimu.Mjawiri amesema, shule kadhaa zinakabiliwa na uhaba wa matundo ya vyoo, ambapo jibu la suala hilo lipo katika utekelezaji wa mradi wa uimarishaji wa huduma za elimu unaotekelezwa na Benki ya Dunia.Amesema mradi huo utahusisha shule 25 za Unguja na Pemba, ambapo vitajengwa vyoo vya kutosha, vikiwemo vya wanafunzi wenye mahitaji maalumu. Aidha, alisema mradi huo mkubwa utaimarisha maktaba pamoja na ofisi za walimu kuwa bora zenye faragha.Amesema, kwa muda mrefu ofisi za walimu hazina hadhi nzuri, hali inayosababisha baadhi ya walimu kufanya kazi zao nje ya ofisi.Mheshimiwa Spika mradi wa kuboresha mazingira ya shule unatekelezwa kwa pamoja na Benki ya Dunia ambapo shule 25 zitahusika katika kazi za ujenzi wa vyoo,maktaba na ofisi za walimu amesema.Amesema, mradi huo unatekelezwa katika kipindi cha mwaka mmoja. Alizitaka halmashauri pamoja na wabunge na wawakilishi kushirikiana na kamati za shule kufanikisha mpango huo.