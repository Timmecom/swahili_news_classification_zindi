 NAIBU Waziri wa Madini, Stanslaus Nyongo (pichani) amezitaka kampuni zinazotakiwa kulipa fi dia katika maeneo ya uchimbaji kufanya hivyo kwa wakati ili kuondoa migongano na wananchi.Nyongo alikuwa akijibu swali la nyongeza la Mbunge wa Ulanga, Goodluck Mlinga (CCM) aliyetaka kujua lini serikali itawalipa fidia wananchi ambao wamefanyiwa tathimini lakini hawajalipwa fidia yao kwa miaka mingi? Nyongoi alisema Sheria ya Ardhi Namba 4, 1999 inataka waliothaminiwa ardhi kupisha maeneo kulipwa fidia ndani ya miezi sita.Alisema, baada ya hapo mwekezaji anatakiwa kulipa kwa riba na ikizidi miaka inatakiwa kufanyika uthamini upya kwenda na wakati.  Hivyo nizitake kampuni ambazo zinatakiwa kulipa fidia kupisha maeneo ya uchimbaji kufuata sheria kwa kuwalipa wananchi kwa wakati unaoelekezwa na sheria,  alisema.Akijibu swali la msingi la Mbunge wa Viti Maalumu, Upendo Peneza (Chadema) alisema wizara kupitia Ofisi ya Madini Mkoa wa Geita itasimamia na kukagua eneo la mtaa wa Mgusu.Katika swali la msingi, Peneza alisema:  Wananchi wa Mtaa wa Mgusu wanaoishi ndani ya mipaka ya Mgodi wa Dhahabu wa Geita Gold wanaathirika na uchafuzi wa mazingira wa taka zinazomwagwa karibu na wananchi.  Peneza alitaka kujua ni lini serikali itatoa agizo kwa Mgodi wa Geita kulipa wananchi fidia ili watoke katika eneo lililomilikishwa mgodi. Nyongo alisema wananchi wa mtaa wa Mgusu wanajishughulika na uchimbaji mdogo madini. Hata hivyo, tathimini ya mazingira iliyofanywa na mgodi wa GGM haioneshi uwepo madhara yanayohitaji kuhamishwa kwa wananchi wa kitongoji hicho,  alisema Waziri Nyongo. Alisema Sheria ya Madini ya Mwaka 2010, Kifungu cha 96(1) na 97(1) (a) na (b) vinaeleza fidia inapaswa kulipwa kwa mujibu wa Sheria. Alisema mwekezaji anatakiwa kuanza kuchimba madini baada ya kushauriana na mamlaka za serikali za mtaa husika na kujiridhidhsha juu ya madhara yanayoweza kusabishwa na uchimbaji huo.Aidha, Nyongo alisema Mtaa wa Mgusu uko Kilometa 4,5 kutoka eneo la uchimbaji la Nyamulilima Star na Commet la GGM ambapo uchimbaji unaendeshwa njia ya chini kwa chini.  Kwa umbali huo ni vigumu kwa taka ngumu kufika katika mtaa huo, hata hivyo, ukingo wa miamba isiyo na madini umewekwa kuzuia miamba hiyo kutoka nje ya eneo la uchimbaji. 