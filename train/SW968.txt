 WAKATI mzunguko wa pili wa ligi ya mpira wa wavu ikitarajia kufi ka tamati Agosti 4, timu nne za wanawake na nyingine nne za wanaume zimeingia kucheza hatua ya mtoano.Akizungumza jana Mwenyekiti wa Kamati ya Ufundi na Uratibu ya Chama cha Mpira wa Wavu mkoa wa Dar es Salaam (Dareva), Rogson Joseph alisema raundi ya pili inatarajiwa kumalizika Agosti 4.  Keshokutwa (kesho) zitachezwa mechi tano katika Uwanja wa Shule ya msingi ya wasichana ya Uhuru, Ilala na Agosti 4 zitachezwa mechi sita na mshindi wa kwanza hadi wa nne atacheza hatua ya mtoano,  alisema Rogson.Rogson alisema timu za wanaume ni bingwa mtetezi Tanzania Prisons, Faru, JKT na Chui na kwa upande wa wanawake ni bingwa mtetezi Tanzania Prisons, Makongo, Jeshi Stars na JKT. Timu za keshokutwa CDS itacheza na Makongo, Mjimwema itacheza a Victory Sports, Faru itacheza na Makongo, CDS na Mjimwema na kwa upande wa wanawake Mjimwema itacheza na Dar Stars.Agosti 4 JKT itacheza na Tanzania Prisons, CDS dhidi ya Victory Sports, Mjimwema itacheza na IP Sports, Tanzania Prisons itacheza na Chui na kwa upande wa wanawake, Tanzania Prisons itacheza itacheza michezo miwili dhidi ya Makongo na Mjimwema.