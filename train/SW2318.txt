 Timu za DonBosco Youngstars, JKT, Pazi na Jogoo zina pointi nne kila moja baada ya kushuka dimbani mara mbili. Savio, Mabibo Bullets, Ukonga Kings na Magnet zina pointi tatu baada ya kucheza michezo miwili na kushinda mmoja na kupoteza mmoja.Tanzania Prisons na Kurasini Heat zina pointi tatu baada ya kushuka dimbani na kupoteza michezo yote na Vijana City Bullet, UDSM Insiders, Magone na Kigamboni zina pointi mbili baada ya kucheza michezo miwili na kupoteza yote.Kwa upande wa timu za wanawake za Vijana Queens, JKT Stars na Jeshi Stars zina pointi tatu baada ya kucheza michezo miwili na kushinda mmoja na kupoteza mmoja kila moja.Don Bosco na Ukonga Queens zina pointi mbili baada ya kushinda mchezo wao mmoja na Oilers Princess na Kurasini Divas zikiwa zina pointi moja baada ya kupoteza mchezo mmoja waliocheza.Ligi hiyo ambayo ilianza Februari 10 inatarajia kuingia wiki ya tatu Februari 23-25 kwa michezo 14 kuchezwa kwenye uwanja wa ndani, Dar es Salaam.