 SERIKALI imependekeza kuchukua hatua mbalimbali za kisera na utawala kwa lengo la kuimarisha na kurahisisha ukusanyaji mapato na kubuni mfumo wa kudhibiti michezo ya kubahatisha  kubeti .Aidha Serikali imebuni na kutengeneza mfumo maalum ambao utatumika kudhibiti uchezaji wa michezo hiyo haswa kwa vijana ambao wamejisahau katika jukumu la ujenzi wa taifa.Hayo yalisemwa bungeni jana na Waziri wa Fedha na Mipango, Dk Philip Mpango alipokuwa akiwasilisha Bajeti Kuu ya Serikali kwa mwaka ujao wa fedha.Waziri Mpango alisema kutokana na wimbi la vijana wengi kujihusisha na michezo ya kubahatisha na kusahau majukumu ya ujenzi wa taifa, serikali ikishirikiana na Bodi ya Michezo ya Kubahatisha imebuni na kutengeneza mfumo maalum ambao utatumika kudhibiti uchezaji wa michezo hiyo na kudhibiti udanganyifu unaofanywa na waendeshaji wa michezo ya kubahatisha ili serikali ipate mapato yake halali.