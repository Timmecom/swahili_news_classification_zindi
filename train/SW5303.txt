 Wasanii wa muziki wa kizazi kipya, Naseeb Abdul maarufu kama Diamond Platnumz na Raymond Mwakyusa au Rayvanny wameomba msamaha kwa kukiuka maagizo ya Baraza la Sanaa Tanzania (BASATA).Wasanii hao waliimba wimbo wao wa  Mwanza  katika tamasha lao la Wasafi Novemba 12, mwaka huu ikiwa Basata tayari walishaufungia wimbo huo na kuwataka kutoendelea kuuimba kwenye matamasha yao.Kutokana na kitendo hicho siku chache zilizopita, Basata ilitangaza kuwafungia wasanii hao kwa muda usiofahamika kufanya onyesho lolote ndani na nje ya Tanzania. Diamond ameomba msamaha huo kwa Jamhuri ya Muungano wa Tanzania, Wizara ya Habari Sanaa na Michezo, Basata na kila aliyekwazika na kitendo cha kuimba wimbo huo, kupitia ukurasa wake wa mtandao wa Instagram. Japo tunajitahidi kuwa vijana wa mfano bora kwenye Taifa letu, lakini kama tulivyoumbwa binadam hatuwezi kupatia siku zote, lazima itatokea siku tutateleza tu . Ila Utelezapo, ni vyema kulijua kosa na kulirekebisha ili kesho na kesho kutwa lisijirudie,  aliandika. kwenye ukurusa wake wa Instagram