 Balozi Eralp alisema juzi mjini hapa kuwa, sekta ya utalii ni kipaumbele chake cha kwanza, hivyo atakahikisha fursa za uwekezaji katika utalii zinafahamika kwa watu wa nchi yake, ili  wazichangamkie  kwa kuwekeza. Alisema hayo wakati alipokutana na viongozi wa Shirika la Hifadhi ya Taifa (TANAPA), alipotembelea makao makuu ya hifadhi hiyo.Alisema  Nitatumia muda wangu mwingi kuhakikisha sekta hii inastawi na kuvuta wananchi wengi wa nchini mwangu , alisema na kuruhusu TANAPA itangaze fursa za uwekezaji na vivutio vilivyopo katika sekta ya utalii katika jarida la shirika la ndege la Uturuki liitwalo Skyline. Kutangaza katika jarida hilo kutawafanya wageni kutoka nchi 60 zulimwenguni zinazotumia ndege hiyo kuvijua vivutio na fursa za uwekezaji zilizopo .Katika hatua nyingine, Balozi huyo aliwaeleza viongozi wa hifadhi hiyo kuwa atafanya mazungumzo na shirika lao la ndege la Turkish iandaliwe safari kwa ajili ya wanahabari wa nchi yake, pamoja na mawakala wa wageni wasaidie kutangaza hifadhi zilizopo barani Ulaya.Naye Mkurugenzi Mkuu wa Tanapa, Allan Kijazi alisema wako tayari kutoa ushirikiano kuhakikisha malengo ya balozi huyo yanatimia.