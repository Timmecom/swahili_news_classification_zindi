 Rais John Magufuli ameiagiza Wizara ya Maliasili na Utalii kuanzisha mchakato wa kuligawa pori la akiba la Selous katika sehemu mbili.Sehemu mojawapo, kwa mujibu wa Rais, itabaki kuwa pori kwa ajili ya shughuli za uwindaji na nyingine ipandishwe hadhi na kuwa Hifadhi ya Taifa.Rais Magufuli ametoa agizo hilo leo Ijumaa (Julai 26, 2019) katika sherehe ya uwekaji wa jiwe la Msingi la mradi wa ujenzi wa mradi wa uzalishaji Umeme wa Rufiji mkoani Pwani.Amependekeza kuwa hifadhi itakayoanzishwa iitwe  Nyerere National Park  kumuenzi mwasisi wa Taifa la Tanzania, Hayati Mwalimu Julius Nyerere huku akitaka Bwawa la Umeme aliloweka jiwe la Msingi liitwe Nyerere. Nataka hii Game Reserve ikatwe tuibadilishe iwe National Park ili watalii wawe wanakuja kutalii hapa wanaoingia humo badala ya watu kuja kuwinda wanyama pekee,  Rais alisema.Lakini Mkuu huyo wa nchi amesisitiza kuwa si kana kwamba agizo lake halina madhumuni ya kufutilia mbali shughuli za uwindaji kwani zitaendelea kama kawaida katika uwanda wa chini na uwanda wa juu utakuwa hifadhi.Kutokana na uamuzi huo, Rais Magufuli ameiagiza Wizara ya Ujenzi kuanza mara moja ujenzi wa barabara yenye urefu wa kilomita 60 kuanzia Fuga hadi Hifadhi ya Selous kwa kiwango cha lami huku akisisitiza pesa na dhahabu zilizorudishwa baada ya kukamatiwa nchini Kenya kutumika kukamilisha mradi huo.