 KAMPUNI ya simu za mkononi ya Airtel Tanzania imeingia katika ushirikiano na kampuni ya Samsung Mobile pamoja na kampuni ya usambazaji ya Yellow box kuzindua ingizo jipya la simu za kisasa aina ya Samsung A series.Airtel na Samsung imeingia ubia huo huku ikizindua OFA maalumu kupitia Samsung A10 na A2 core inayolenga kuwafaidisha wateja wake katika msimu huu wa Maonesho ya Kimataifa ya Biashara ya Sabasaba yanayoendelea jijini Dar es Salaam. Akizungumza wakati wa uzinduzi huo jana, Meneja Uhusiano wa Airtel, Jackson Mmbando kwa niaba ya Mkurugenzi Mkuu wa Airtel Tanzania, alisema Airtel imeingia kwenye ushirikiano mpya na Samsung Mobile pamoja na Yellow Box kwa kuzindua simu za kisasa kwa lengo la kuongeza watumiaji zaidi wa huduma za intaneti kutokana na uhitaji wa wateja wetu . Kwenye ulimwengu wa kidijiti kwa jinsi ambavyo teknolojia inakua, Airtel tunaona ni vyema pia wateja wetu ambao ni muhimu sana kwenye ukuaji wa biashara zetu kuendana na ukuaji huo. Katika msimu huu wa Saba Saba tunawaletea smartphone mpya kabisa za Samsung A series zenye ofa kabambe kupitia A10 na A2 core,  alisema Mmbando.Mmbando alisema hiyo ni fursa ya kipekee kwa wateja wa Airtel kujipatia simu mpya aina ya Samsung A series ikiwemo hii ya A10 na A2 core na kujipatia ofa ya bando ya 36GB kwa muda wa miezi 12 bure. Simu za Samsung A series na A10 na A2 core zitapatikana pia kwenye maduka yote ya Airtel Money Branch, maduka ya Airtel nchi nzima na katika maonesho ya Sabasaba.Naye Meneja Biashara wa Samsung Mobile, Suleiman Mohammed alisema ushirikiano baina ya Samsung na Airtel ni muhimu sana, kwani utakuza watumiaji wa simu za kisasa nchini.