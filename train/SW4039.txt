 Akizunguza katika semina kati ya Finland na makampuni ya Tanzania kuhusu fursa zilizopo, iliyoandaliwa na TanTrade, Balozi wa Finland hapa nchini, Sinikka Antila alisema mahusiano ya kibiashara kati ya nchi hizo mbili ni madogo lakini kuna fursa kubwa ya kukuza biashara kati ya nchi hizo.Alisema, biashara kati ya Tanzania na Finland ni takribani euro milioni 30 (zaidi ya Sh bilioni 60) kwa mwaka 2014,  Kuna nafasi ya kukuza biashara, hivyo kwa kutumia semina hii ni imani yangu itasaidia kuja na njia ya kuongeza biashara. Antila alisema Tanzania ambayo uchumi wake unakua kwa wastani wa asilimia 7, imekuwa na fursa nyigi kila kukicha na kuwa ushirikiano wa maendeleo kati ya nchi hizo unaweza kuongeza ukuaji wa uchumi.Alisema Serikali ya Finland imeanzisha programu ya kusaidia makampuni yanayofanya ubunifu katika masoko yanayokuwa ikiwamo Tanzania.Naye Mkurugenzi wa TanTrade, Jacqueline Maleko alisema Watanzania wanatakiwa kutumia fursa hiyo ambayo wameiandaa kwa lengo la kuwapa nafasi ya kujua mambo mengi na kuanzisha ushirikiano wa kibiashara na makampuni ya Finland. Watu wengi wanadhani TanTrade ni kwa ajili ya maonesho ya biashara pekee, lakini imekuwa na kazi nyingi ikiwa ni pamoja na kuwakutanisha na kuwaunganisha na wawekezaji kutoka nchi mbalimbali,  alisema.