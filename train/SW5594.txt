 Jeshi la Polisi mkoani Pwani kwa kushirikiana na Mamlaka ya Mapato Tanzania (TRA) wanalishikilia basi la abiria la kampuni ya Smart kwa kubeba shehena ya nguo ambazo hazijalipiwa ushuru. Akizungumza na waandishi wa habari mapema leo, Alhamis, Kamanda wa Polisi mkoani humo Wankyo Nyigesa ameeleza kuwa basi hilo aina ya Scannia T891CAW linalomilikiwa na Nuru Jumbe lilikuwa likifanya safari zake kati ya Dar es Salaam na Mombasa. Kamanda Nyigesa amesema kuwa wamefanikiwa kukamata basi hilo baada ya raia wema kuwatonya kuhusu basi hilo, ambalo lilijazwa nguo hizo na nyingine zikiwekwa kwenye buti, huku ndani ya basi kukiwa na watu tisa tu.  Wananchi waendelee kutoa taarifa za matukio kama haya. Jeshi la Polisi litaendelea kufanya kazi na TRA kuhakikisha ushuru na kodi zote zinalipwa kwa serikali,  aliongeza.