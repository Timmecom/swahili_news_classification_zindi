 Prisons walikuwa wa kwanza kupata bao kupitia kwa Eliuta Mpepo. Tanzania Prisons ilipata pigo baada ya mchezaji wake, Lambert Sabiyanka kutolewa kwa kumchezea vibaya Juma Abdi katika dakika ya 36.Yanga walitumia upungufu wa Prisons na kufanikiwa kupata bao la kusawazisha kupitia kwa Raphael Daud akiunganisha wavuni krosi ya Pius Buswita. Yanga walitawala zaidi kipindi cha kwanza lakini hadi kinamalizika, timu hizo zilikuwa zimefungana bao 1-1, matokeo ambayo yalidumu hadi mwisho wa mchezo.Kwa matokeo hayo, Yanga imeshindwa kuiondoa Simba kileleni baada ya sare hiyo kuuwezesha kufikisha pointi 21 na kuiacha Simba ikiwa na pointi 22. Simba wenyewe wanacheza leo kwenye Uwanja wa Uhuru jijini Dar es Salaam dhidi ya timu iliyopanda daraja ya Lipuli ya Iringa na wakishinda watafikisha pointi 25.Kikosi cha Yanga: Youthe Rostand, Juma Abdul, Gadiel Michael, Andrew Vicent, Nadir Haroub/Kelvin Yondani, Pato Ngonyani, Pius Buswita, Raphael Daud, Obrey Chirwa, Ibrahim Ajibu/Yusuf Mhilu na Emmanuel Martin/Geofyrey Mwashiuya.Prisons:Aaron Kalambo, Michael Ismail, Laurian Mpalile, Nurdin Chona, James Mwasote, Jumanne Elfadhil, Salum Kimenya/ Fred Chudu/Kazungu Mashauri, Kassim Hamis, Eliuter Mpepo/Hamis Maingo, Mohamed Rashid na Lambert Sabiyanka.Naye Alexander Sanga anaripoti kutoka Mwanza kuwa, wenyeji Mbao FC waliondoka na pointi zote tatu baada ya kuifunga Mwadui ya Shinyanga kwa bao 1-0 katika mchezo uliofanyika kwenye Uwanja wa CCM Kirumba. Bao hilo pekee lilifungwa na Emmanuel Mvuyekule katika dakika ya 45.