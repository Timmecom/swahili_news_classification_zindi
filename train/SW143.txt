 Mwanaume katika kijiji cha Obama, jimbo la Migori nchini Kenya amejiua baada ya kuhisi mwanamke aliyemuoa ana uhusiano wa kimapenzi na mtu mwingine.Inadaiwa kuwa, mwanamke huyo alirithiwa na kuwa mke wa mwanaume huyo miezi saba iliyopita baada ya mumewe kufariki dunia.Mwili wa mwanaume huyo aliyejulikana kwa jina la Milton ulikutwa nje ya nyumba yao baada ya ugomvi na mkewe. mwanamke huyo ajulikanaye kwa jina la Anyango amewaeleza waandishi wa habari kuwa, waligombana sana siku ya Jumamosi, lakini Jumapili baada ya mumewe kurudi aliamua kuondoka na kwenda kulala nyumba nyingine ili kuepuka ugomvi."Ni mwanamume mwenye hasira sana, hivyo alivyokuja mimi nikaondoka ili kuepusha ugomvi, jambo ambalo likamfanya ahisi kuwa nimekwenda kwa mwanaume mwingine," amesema Anyango.Kwa mujibu wa mwanamke huyo, mara kwa mara mumewe alikuwa akitishia kumuua.