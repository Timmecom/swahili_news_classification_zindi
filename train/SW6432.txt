 TANZANIA na Uganda zimeeleza kuwa mipango ya fedha kwa ajili ya ujenzi wa bomba la mafuta kutoka Hoima, Uganda mpaka Tanga,Tanzania, inatarajia kukamilika mwakani.Hali hiyo inatokana na hatua ya Uganda, kubadili muda wa uzalishaji kutoka Desemba 2020 hadi katikati ya mwaka 2021. Kaimu Mkurugenzi wa Shirika la Maendeleo ya Petroli Tanzania (TPDC), Kapuulya Musomba aliliambia gazeti hili kuwa Tanzania inaendelea kufanya kazi kwa pamoja na serikali ya Uganda na wawekezaji, kuhakikisha mradi unakamilika kwa muda uliokadiriwa.Alisema kwa sasa wanafanya kazi na wawekezaji wa bomba hilo, watakamilisha masuala mengi ya uwekezaji ifikapo mwishoni mwaka huu na shughuli za ujenzi zitaanza katika robo ya kwanza ya mwaka 2019. Baada ya majadiliano ya wadau kukamilika na makubaliano kuidhinishwa, TPDC inatarajia kuwekeza kwa niaba ya serikali katika robo ya kwanza ya mwaka ujao.  Taratibu zingine ziko katika ngazi mbalimbali za maamuzi kuhakikisha nia na lengo kwa nchi mbili na wawekezaji kwa upande mwingine zinakuwa na mafanikio,  alisema.Wiki iliyopita Benki ya Stanbic Uganda, imeongoza kuwezesha mipango ya kupata dola bilioni 2.5 kwa ajili ya bomba hilo la mafuta la kilometa 1,455, linalojulikana kama bomba la mafuta ghafi la Afrika Mashariki (EACOP).Waziri wa Nishati nchini Uganda, Irene Muloni, akizungumza katika Mkutano wa Wiki ya Mafuta Afrika uliofanyika Cape Town, Afrika Kusini wiki iliyopita, alisema mazungumzo yaliyochukua muda mrefu ya wawekezaji, yamefanya serikali kubadili muda wa kuanza uzalishaji wa mafuta na kufikiria kuanza 2021. Uganda imepokea michoro ya usanifu (FEED) Desemba mwaka jana na imechelewa kuithibitisha, kama ilivyokuwa imeahidi awali.Mazungumzo kwa ajili ya makubaliano ya kifedha, yanaendelea.  Kama ilivyo, tunasubiri kampuni kufanya maamuzi ya mwisho kuhusu uwekezaji kwani michoro tayari imekamilika,  alisema.Muloni alisema kwa sasa wako kwenye mchakato wa kuidhinisha michoro, kwani ripoti ya tathmini ya mazingira na athari kwa jamii iko katika hatua za mwisho na wanatarajia kuikabidhi kwa serikali mwezi ujao kwa ajili ya mapitio.Alisema watawasilisha ripoti kwa Baraza la usimamizi wa Mazingira mwezi ujao kwa kuithibitisha huku Meneja wa Kampuni ya Total anayeshughulikia masuala ya jamii na Ardhi, Jean Lennock, aliongeza kuwa wanatarajia kutoa cheti cha ESIA baada ya ripoti kuidhinishwa.Idhini hiyo inatarajia kupatikana kabla ya mwisho wa robo ya kwanza ya mwaka ujao, hata kama Uganda na wadau wake wa mafuta, French Total E&P na China s CNOOC, wanatarajia pia kufikia makubaliano ya mwisho ya uwekezaji kabla ya Juni. Tanzania na Uganda wanatarajia majadiliano ya serikali baina ya wanahisa hao wawili katika robo ya kwanza ya mwakani na kutoa makubaliano ya ndani ya kila serikali. Tangu kuanza majadiliano Agosti mwaka jana tunaenda vizuri. Tupo ukingoni mwa majadiliano na tuanatarajia kumaliza kabla ya mwisho wa mwezi Machi,  alisema. Uganda, Tanzania na kampuni za mafuta, kwa miezi 18 wamekuwa wakifanyia kazi suala la fedha. Inaonekana kuwa nchi hizo mbili asilimia 70 ya mradi inategemea kutoka kwa wakopeshaji wa kimataifa. Asilimia 30 iliyobaki inatolewa kwa usawa na kampuni za Total, Tullow, CNOOC na JV na TPDC na Kampuni ya Taifa ya Mafuta Uganda.