 WAZIRI Mkuu, Kassim Majaliwa amehimiza mashabiki wa soka nchini kuiunga mkono timu ya taifa kuelekea katika michezo ya kufuzu Kombe la Afrika kwa wachezaji wa ndani (Chan) na Kombe la Dunia kwa kuhakikisha wanajaza uwanja.Majaliwa ameyasema hayo Dar es Salaam kwenye tamasha la kilele cha wiki ya Simba, ambapo aliwaeleza mashabiki wa klabu hiyo kama walivyojaza uwanja wafanye pia, kwa timu ya taifa. Tunatambua mwezi ujao timu ya taifa zitacheza hapa dhidi ya Burundi na Sudan, tujitokeze kama ambavyo mmejitokeza wanasimba kwa kujaza uwanja, alisema.Alisema ni wakati sasa kuendelea kuonesha mshikamano wa dhati kwenye maendeleo ya michezo.Waziri Mkuu alisema,  tunaridhishwa sana na maendeleo ya soka Tanzania. Soka letu limeanza kukua kwa kiwango kizuri. Tumeona timu zetu za taifa zinashinda kila siku. Juzi tumewashinda Kenya, na tena timu ya akina mama iliwafunga Eswatini, Alisema mafanikio yanayoonekana kwa timu ya taifa ni matokeo ya kuwa na klabu imara ikiwemo Simba, Yanga, Azam, KMC na Namungo.Timu ya taifa baada ya kuitoa Kenya hivi karibuni katika mchezo wa marudiano inatarajiwa kucheza na Sudan katika raundi ya mwisho ya kufuzu kucheza fainali za Kombe la Chan nchini Cameroon 2020.Taifa Stars imepangiwa kuanza na Burundi katika mechi ya awali ya kufuzu kwa Kombe la Dunia, ambalo fainali zake zitafanyika Qatar 2022.