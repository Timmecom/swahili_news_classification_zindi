 RAIS wa Wasafi Classic Baby (WCB), Naseeb Abdul aka Diamond Platnumz, amewashtua mashabiki wake wakati wa kuelekea kwenye kumbukizi ya siku ya kuzaliwa ya mtoto wake, Princess Tiffah itakayofanyika Afrika Kusini.Chibu Dangote amejitolea kuwalipia nauli ya ndege mashabiki 30 kutoka Tanzania kushiriki naye kusherehekea na familia yake siku ya kumbukizi ya kuzaliwa kwa mtoto huo wa kike.Sherehe hiyo kubwa inatarajia kufanyika Agosti 17, ambako Diamond na familia yake hiyo ya WCB watakwea pipa kwenda hadi nyumbani kwa Zari Hassan Afrika Kusini kwa ajili ya sherehe hiyo.Princess Tiffah alizaliwa Agosti 6, 2015, lakini Diamond ameamua kubadili siku ya sherehe hiyo kutokana na ziara yake ya muziki nchini Marekani ya uzinduzi wa albamu ya A boy From Tandale.Tiffah ni miongoni mwa watoto maarufu kwa sasa nchini Tanzania.Tayari mtoto huyo yuko katika orodha ya miongoni mwa watu matajiri.Tiffah aliteuliwa kuwa balozi wa duka kubwa la nguo za watoto nchini Tanzania na nchini Norway.Mkataba huo ni wenye thamani ya zaidi ya Sh milioni 50, huku maduka hayo mawili yakimpatia vitu vyenye thamani ya Sh milioni 1 (sawa na shilingi za Kenya 48,000) kila mwezi hadi mkataba huo utakapomalizika.