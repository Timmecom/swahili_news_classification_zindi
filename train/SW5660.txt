 YANGA leo itakuwa kwenye uwanja wa Mkwakwani mjini hapa kumenyana na wenyeji JKT Tanzania katika muendelezo wa mechi za Ligi Kuu Bara.Mabingwa hao wa kihistoria wanaingia uwanjani leo wakiwa na kumbukumbu ya kutoka sare ya bao 1-1 katika mechi ya mwisho kucheza Mkwakwani dhidi ya Coastal Union kabla ya kwenda Singida na kulazimishwa suluhu na Singida United katikati ya wiki hii.Ushindi katika mechi ya leo ni muhimu kwa Yanga ili iwatoe wasiwasi mashabiki wake baada ya kufanya vibaya katika mechi tatu mfululizo wakianzia na ile waliyofungwa na Stand United.Yanga bado inaongoza msimamo wa ligi ikiwa na pointi 55, na wenyeji wake JKT wako nafasi ya saba wakiwa na pointi 32, uwiano huo bila shaka ndio utakaofanya mechi ya leo kuwa ngumu kwani Yanga inataka ushindi ijiweke kwenye mazingira mazuri ya kutwaa ubingwa na JKT inataka kushinda kujiweka vizuri katika nafasi za juu kwenye ligi na kuepuka na presha ya kushuka daraja kwani timu za chini hazitofautiani sana pointi.Kocha wa Yanga, Mwinyi Zahera aliliambia gazeti hili kwamba licha ya ubovu wa waamuzi, lakini amekiandaa kikosi chake kupata matokeo mazuri kwenye mechi hii. Waamuzi wanakatisha tamaa sana, lakini sisi tumejiandaa tunajua ugumu wa hii mechi hasa baada ya kutoka sare mechi mbili zilizopita, tunajua haitakuwa mechi rahisi kwetu, .Akizungumzia mechi hiyo, kocha wa JKT, Bakari Shime amesema:  Mimi naikaribisha Yanga Mkwakwani. .Shime ambaye alianza msimu huu vizuri alisema anajua uzuri wa kikosi cha wapinzani wake lakini hawamtishi. Yanga ina timu nzuri kwa maana ya kubadili matokeo wakati wowote wa mchezo, mimi siigopi tumedhajipanga na wachezaji wangu,  alisema.Mkwakwani ni miongoni mwa viwanja vigumu kwa timu ngeni kupata ushindi, mara kadhaa zikijitahidi zinaondoka na sare.