 MATUKIO mapya ya malaria kwa kila watu 1,000 katika jamii, yamepungua kwa asilimia 62 kutoka matukio 295 kwa kila watu 1,000 mwaka 2008 hadi matukio 112 kwa kila watu 1,000 .Hiyo ni kwa mujibu wa tafiti zilizofanywa mwaka 2008/2017 na Mpango wa Taifa wa Kudhibiti Malaria (NMCP) kwa kushirikiana na Wizara ya Afya, Maendeleo ya Jamii, Wazee na Watoto. Aidha vifo vinavyosababishwa na malaria, vimepungua kwa asilimia 73 kutoka vifo 33 kwa watu 1,000 katika jamii kwa mwaka 2008 hadi vifo 9 kwa watu 1,000 kwa mwaka 2017.Mhamasishaji Theresia Shirima kutoka NMCP, akizungumza na wanahabari kwenye semina maalumu ya kuwajengea uwezo Moro- goro hivi karibuni, alisema,  Maambukizi ya malaria katika jamii yamepungua asilimia 60 kutoka asilimia 18.1 mwaka 2008 hadi asilimia 7.3 mwaka 2017; huku jamii inayoishi katika maeneo yenye maambukizi ya malaria ya chini asilimia 10, imeongezeka kutoka asilimia 39 kwa mwaka 2007/2008 hadi asilimia 68 kwa mwaka 2017,  alisema.Alisema jamii iliyoishi katika maeneo yenye maambukizi makubwa, imepungua kutoka asilimia 61 mwaka 2008 hadi asilimia 32 mwaka 2017. Kwamba mafanikio hayo yameletwa na serikali kwa kushirikiana na wadau mbalimbali, kuhakikisha mikakati ya udhibiti wa malaria inatekelezwa kwa ufanisi. Semina hiyo ni sehemu ya kampeni ya  Ziro Malaria Inaanza na Mimi,  ya nchi za Bara la Afrika, ikiratibiwa na RBM Partnership to End Malaria na Umoja wa Afrika (AU) kutokomeza ugonjwa wa malaria Afrika mwaka 2030.Ugonjwa wa malaria unasababishwa na vimelea vya plasmodium, vinavyoenezwa na mbu jike aina ya anofelesi kutoka mtu mmoja kwenda mwingine mbu mwenye vimelea vya malaria anapomuuma na kuacha vimelea mwilini mwake.  Malaria inaendelea kuathiri jamii licha ya mafanikio makubwa yaliyopatikana kufuatia utekelezaji mikakati mbalimbali,  alisema.Mkuu wa Kitengo cha Uhamasishaji Jamii Kupambana na Malaria kutoka NMCP, Leah Ndekuka alise- ma  Maambukizi ya malaria hutegemea hali ya hewa na mazingira yanayosaidia maambukizi mapya, mfano joto kali, mvua za kutosha na unyevunyevu.  Mazingira ya hali ya hewa tofauti hutofautiana kiwango cha maambukizi na kijiografia hata baada ya mikakati inayofanana. Pia, tofauti za kipato na mazingira katika jamii, zinachangia kuwepo viwango tofauti vya maambukizi ya malaria, mfano maambukizi ya malaria maeneo ya watu wenye kipato cha juu ni ya chini, ukilinganisha na ya kipato cha chini. Katika kupambana na malaria nchini, serikali kupitia taasisi zake imeweka Mpango Mkakati wa Awali wa mwaka 2015/2020, kuhakikisha malaria imetoweka katika jamii.Lakini, mpango huo ulipitiwa upya na kuboreshwa kukidhi mahitaji ya hali ya sasa ya maambukizi yake. Ilielezwa baada ya mpango wa awali kufanyiwa marekebisho, serikali ilikuja na mpango mpya wa mwaka 2018/2020 kupunguza maambukizi ya malaria kufikia chini ya asilimia moja mwaka 2020. Linda Nakara ambaye ni Mwezeshaji kutoka NMC chini ya Wizara ya Afya, Maendeleo ya Jamii, Jinsia, Wazee na Watoto, alisema serikali imejizatiti kutoa elimu ya afya dhdi ya malaria.