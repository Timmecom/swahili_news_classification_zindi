 Kamala alisema hayo alipozungumza katika mkutano uliowakutanisha wawekezaji kutoka Ubelgiji, Ugiriki na Italia mjini hapa, ukiwa na lengo la kuitangaza Zanzibar katika utalii na uwekezaji.Alisema mhimili mmoja wa utalii ni kuimarika kwa amani na utulivu na kwa sasa Zanzibar imepiga hatua kubwa chini ya uongozi wa Rais Dk Ali Mohamed Shein. Mkutano huu unawakutanisha wawekezaji kutoka nchi za Ulaya, Ubelgiji pamoja na Italia na kipaumbele ni uwekezaji na mazingira yaliopo Zanzibar kwa sasa ni rafiki,  alisema.Alisema kazi kubwa inayotakiwa kufanywa kwa sasa ni kutangaza vivutio mbalimbali vya utalii nchini vitakavyotoa fursa nzuri kwa wawekezaji.Awali Katibu Mkuu Wizara ya Fedha na Uchumi, Khamis Mussa, alisema Zanzibar imeunganishwa na miundo mbinu yote ikiwemo inayokwenda vijijini.Alisema barabara zote za vijijini zimejengwa kwa kiwango cha lami pamoja na kuwepo huduma ya umeme ambao unatosheleza kwa mahitaji ya sekta ya uwekezaji. Zanzibar imejiweka tayari kwa ajili ya uwekezaji baada ya kuimarisha miundombinu ya barabara na nishati ya umeme baada ya kukamilika kwa mradi wa Changamoto za Milenium,  alisema.Alisema mradi wa umeme wa changamoto za milenium uliofadhiliwa na Serikali ya Marekani kwa kiasi kikubwa unaiwezesha Zanzibar kuzalisha jumla ya megawati mia moja za umeme.Wawekezaji hao wapo nchini baada ya juhudi kubwa zilizofanywa na ofisi ya Ubalozi wa Tanzania uliopo Ubelgiji pamoja na jumuiya ya Ulaya.