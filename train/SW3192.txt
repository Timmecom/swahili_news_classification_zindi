 Waziri wa Uchukuzi, Dk Harrison Mwakyembe, aliliambia Bunge juzi usiku kuwa ujio wa ndege hizo utaimarisha utendaji na kuongeza mapato ya ATCL.Dk Mwakyembe akiwasilisha bajeti yake kwa mwaka wa fedha 2014/15, alisema ATCL katika mwaka huo wa fedha, imetengewa Sh bilioni mbili kuboresha utendaji wake.Alisema katika mwaka huo wa fedha, ATCL itapanua wigo wake wa kutoa huduma za uwanjani kwa ndege za kampuni nyingine, kufufua ukumbi wake wa kupumzikia abiria ulioko Uwanja wa Ndege wa Kimataifa wa Julius Nyerere, Dar es Salaam (JNIA) na kuanzisha huduma za kusafirisha abiria kutoka uwanja wa ndege.Alisema ATCL imeendelea kutoa huduma za kusafirisha abiria katika viwanja vya ndege vya Dar es Salaam, Mtwara, Kigoma na Hahaya   Comoro kwa kutumia ndege yake aina ya Dash 8 Q300. Aidha, kuwasili kwa ndege ya kukodi aina ya CRJ-200 yenye uwezo wa kubeba abiria 50 mwezi Machi, 2014 ni kwa lengo la kuendelea kutekeleza mkakati madhubuti wa kuimarisha na kuboresha huduma za ATCL, ikiwa ni moja na kuanzisha safari mpya za ndege,  alisema Dk Mwakyembe