 Ofisa Mkuu wa Masoko na Mauzo wa Kampuni hiyo, Peter Ngota aliwaambia waandishi wa habari kuwa huduma hiyo, itatoa fursa kwa wateja wa kampuni hiyo kupata huduma bora kupitia mfumo huo. Mfumo huu ulianza kutumika Desemba mosi mwaka huu na ni muhimu katika kuwapatia wateja wetu huduma bora ambayo inayokwenda na wakati,  alisema.Mfumo huu mpya wa kisasa wa mitandao ya simu za mezani na mkononi, ambapo sauti na data zinapatikana kupitia teknolojia za CDM, GSM na LTE na kuongeza ubora wa huduma ya mawasiliano.Alisema mfumo huo unachukuliwa kama moyo wa mawasiliano kupitia Teknolojia ya Habari na Mawasiliano (TEHAMA), hasa katika Ukanda wa Afrika Mashariki na Kati na utakidhi mahitaji ya teknolojia ya karne ya 21 kwa wateja wao. Pia mfumo huu unalenga kutoa huduma kwa haraka kwa wateja wetu na utatoa huduma nyingi na kwa urahisi ili kuyafikia makundi mbalimbali ya wateja wake,  aliongeza.Wateja wa simu hizo watapata huduma kwa mteja kwa njia ya data na sauti kupitia mfumo mpya, unaojumuisha malipo ya baada kwa ujumla.Alisistiza kwamba mfumo huo utaleta uwazi zaidi katika ulipaji wa malipo ya baada na kukidhi mahitaji ya makundi mbalimbali na watu binafsi.Meneja wa Kanda ya Dar es Salaam Kaskazini wa Kituo cha Huduma kwa Mteja wa kampuni hiyo, Karim Bablia alisema mfumo huo umesaidia kuingiza teknolojia mpya ya mawasiliamo simu za mezani na mkononi, ambayo haikuwepo Afrika Mashariki. Alisema teknolojia hiyo mpya itasaidia kupunguza gharama za uendeshaji na kurahisisha mawasiliano.Alisema miongoni mwa huduma zinazoambatana na mfumo huo ni pamoja na kuondoa mfumo wa namna ya kupiga simu kwa wateja wa malipo ya kabla, ambao ulikuwa una usumbufu kwa wateja wa malipo hayo.Alisema kwa sasa kadi (vocha) moja itatumia kulipia huduma zote za malipo ya kabla, ikilinganishwa na kadi mbili zilizokuwa zikitumika hapo awali na pia kadi hiyo itatumika kulipia malipo ya baada.Pia, wateja wataweza kupata huduma ya taarifa binafsi kwa mteja kupitia mtandao, kama kuangalia malipo ya baada au bili, kuongeza salio, kutoa taarifa za malalamiko na kununua huduma na kuhamisha salio bila kizuizi.Kampuni hiyo ni ya Serikali na inatoa huduma ya mawasiliano na imejizatiti kuzidi kuanzisha bidhaa mpya zenye bei nafuu na wateja kuwa na uhakika wa kupata taarifa mbalimbali kupitia mtandao na huduma za kibinafsi.