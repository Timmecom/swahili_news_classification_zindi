 TIMU ya Azam FC imelazimishwa suluhu ya bila kufungana na Mbao FC, kwenye mchezo wa Ligi Kuu Tanzania Bara uliopigwa kwenye Uwanja wa CCM Kirumba Mwanza na kuendelea kujiweka katika mazingira magumu kwenye mbio za kuwania ubingwa.Matokeo hayo yamewafanya Azam kufikisha pointi 63 baada ya kucheza michezo 30 katika muendelezo wa ligi hiyo inayoongozwa na Yanga yenye pointi 68 wakicheza michezo.Hiyo ni mechi ya kwanza kwa kocha Abdul Mingange na msaidizi wake, Iddi Cheche kupata pointi moja tangu wakabidhiwe jukumu la kukinoa kikosi hicho baada ya kutimuliwa kwa benchi zima la ufundi la Hans Van Der Pluijm.Mchezo huo ulianza kwa kasi kubwa huku kila timu ikiwa makini wakihofia kuruhusu bao la mapema, ambapo hali hiyo iliendelea hadi mapumziko na kuzifanya timu hizo kwenda katika vyumba vya kubadilishia nguo zikiwa suluhu.Kipindi cha pili kilianza kwa kasi huku kila timu ikifanya mabadiliko ambayo hayakuzaa matunda kwa pande zote.Azam walipata pigo baada ya nahodha wao kupata kadi nyekundu baada ya kumchezea rafu mshambuliaji wa Mbao.Hadi mwisho wa mchezo, timu hizo zilitoshana nguvu kwa kila mmoja kuondoka na pointi moja.