 Katibu Mtendaji wa Baraza, Raymond Mbilinyi amesema kaulimbiu ya mkutano huo muhimu unaowakutanisha wajumbe kutoka sekta za umma na binafsi itakuwa Kuimarisha Mazingira ya kufanya biashara kwa maendeleo ya kweli (Enhancing Business for Sustainable Growth). Huu ni mkutano muhimu sana kwani, pamoja na mambo mengine, wajumbe wa mkutano na hasa wale wanaotoka sekta binafsi watapata fursa ya kipekee ya kumwaga Mwenyekiti wa Baraza ambaye muda wake unakaribia kumalizika,  alisema Mbilinyi.Mbilinyi alisema Rais Kikwete kama Mwenyekiti Baraza la Biashara amekuwa mstari wa mbele siku zote kuhakikisha ubia uliopo baina ya sekta ya umma na binafsi unalindwa kwa nguvu zote na pia sekta binafsi inatoa mchango stahili kwenye uchumi wa taifa. Watendaji wakuu serikalini wakiwemo Makatibu Wakuu, Mawaziri na viongozi kutoka sekta binafsi watashiriki kwenye mkutano huu wa leo ambao maandalizi yake yameshakamilika,  alisema Mbilinyi.Alisema Mwenyekiti wa Baraza, Rais Kikwete atapokea pia taarifa mbili kutoka vikundi kazi vya kuboresha mazingira ya kufanya biashara na kuleta mabadiliko katika sekta ya utalii. Mkutano huu ni fursa pekee kwa wajumbe kutoka sekta ya umma na binafsi ambao kwa ujumla wao wataangalia namna ya kuboresha ushindani wa biashara kitaifa na maendeleo ya kiuchumi,  alisema.Akifafanua zaidi Mbilinyi alisema Baraza litaendelea kusimamia mazingira mazuri ya ushindani kibiashara ili kuvutia zaidi uwekezaji na kupunguza umasikini. Wajumbe wa mkutano wataangalia pia namna ya kupunguza mzigo wa gharama za uendeshaji wa biashara kwa wajasiriamali wadogo na wakati (SMEs) ili kuleta chachu kwa uongezaji wa ajira kwa sekta binafsi ambayo ni mhimili mkubwa wa uchumi,  alisema.