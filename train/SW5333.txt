 Mkuu wa Wilaya ya Igunga, John Mwaipopo amesema, wilaya hiyo ni eneo la kimkakati na tayari wametenga maeneo kwa ajili ya viwanda hivyo wakati wowote mwekezaji akienda atapata.Mwaipopo amesema ofisini kwake mjini Igunga kuwa, kwa kuzingatia miundombinu iliyopo, Igunga ni eneo bora kuwekeza viwanda na pia kufanya biashara. Ukiondoa Uyui na Tabora Mjini, Igunga ndiyo wilaya pekee ambayo ina barabara ya lami ambayo inapitika, barabara kuu ya Taroads na kama nilivyosema ndiyo lango kuu la kuingia Mkoa wa Tabora. Kabla hujafika Uyui, kabla hujafika Tabora unakuwa umefika Igunga  Kwa hiyo wakati fulani unapopata uhakika wa kufanya biashara hapa Igunga hauna haja ya kwenda Uyui, hauna haja ya kwenda Kaliua ambako ni mbali kwelikweli, hauna haja ya kwenda Sikonge ambako pengine unaweza kupotea kwenye misitu ya kule  Ni wilaya ya kimkakati kwa maana kwamba hata ukifanya uzalishaji hapa Igunga, ukifanya uzalishaji Igunga hapa kwa maeneo ambayo nimesema kama ni viwanda ni rahisi kutoa product (bidhaa) yako kuipeleka Dodoma, kuipeleka Dar es Salaam, kuipeleka Mwanza kuliko kuitoa katika wilaya zingine zinazokaribiana na Kigoma, zinazokaribiana na Katavi huko  Kwa hiyo ni wilaya ya kimkakati kwa maana ya kwamba unapozalisha hapa unataka kupeleka kwa walaji na walaji katika nchi hii wapo katika mikoa, wapo katika maeneo yote lakini wapo katika miji mikubwa, hapa unaongea habari ya Mwanza, unaongea habari ya Arusha, unaongea habari ya Dodoma, unaongea habari ya Dar es Salaam amesema Mwaipopo.Amesema,kwa suala la umbali, ukilinganisha na wilaya nyingine za mkoa wa Tabora Igunga ni karibu zaidi kutoka katika mikoa hiyo na majiji hayo.Mwaipopo amesema, Igunga kuna maeneo mengi ambayo ni mapori yanayopatikana kwa bei rahisi au kwa mazungumzo ya Halmashauri na wananchi hivyo kuna fursa kubwa kwa wanaotaka kujenga viwanda. Hata sasa hivi akitokea saa nane hii mwekezaji anataka eneo ajenge kiwanda fulani sisi tunampa, kwa mfano kuna kiwanda kinachosemwa kwamba tunaweza tutakipata wakati wowote kitakuwa ni kiwanda cha pamba, eneo lake lipo tayari, lipo, lakini na viwanda vingine vyote ambavyo vinatamani kuja kuwekeza, kuanzishwa hapa Igunga maeneo yapo  amesema Mwaipopo.