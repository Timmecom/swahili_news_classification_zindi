 MBUNGE wa Ulanga, Goodluck Mlinga (CCM) amesimama bungeni na kuomba muongozo wa Spika, akiomba serikali kuweka utaratibu wa kugawa bure taulo za kike kwa wanafunzi.Mlinga amesema takwimu zinaonesha idadi kubwa ya wanafunzi wanaofeli ni wanafunzi wa kike na wengi wao wanatoka maeneo ya vijijini; na moja ya sababu kubwa ni kushindwa kuhudhuria vizuri masomo kipindi wanapokuwa katika siku zao za hedhi.Kwa mujibu wa Mlinga, Bunge limekuwa likipiga kelele sana serikalini kuhusu namna gani itawasaidia wanafunzi kwa kuwapa taulo za kike bure.