 WANANCHI wametakiwa kujitokeza na kutumia fursa za ufugaji wa mazao ya baharini ikiwamo majongoo na kaa ili kuongeza kipato.Mkurugenzi wa Idara ya Maendeleo ya Uvuvi, Mussa Aboud Jumbe amesema hayo alipozungumza na wafugaji wa mazao ya baharini kisiwani Pemba katika mafunzo ya kuwawezesha kubuni njia mpya za uzalishaji wa kilimo cha mwani.Jumbe alisema Serikali ya Mapinduzi ya Zanzibar imeanzisha fursa za ubunifu wa mazao ya baharini ikiwamo kituo cha kimataifa cha uzalishaji wa vifaranga vya baharini.Alisema kama kituo hicho watakitumia kikamilifu, wafugaji wanayo fursa kubwa ya kupiga hatua kubwa ya maendeleo katika uzalishaji wa mazao ya baharini. Serikali ya Mapinduzi ya Zanzibar hivi sasa imejikita katika kuwawezesha wafugaji wa mazao ya baharini uwezo wa kuongeza uzalishaji wa bidhaa mbali mbali ikiwemo mwani, majongoo ya baharini na kaa,  amesema.Baadhi ya wafugaji na wazalishaji wa mazao ya baharini wameitaka Idara ya Maendeleo ya Uvuvi kutoa elimu zaidi kwa walengwa watumie mbinu za kisasa za ufugaji na kuongeza kipato.Mfugaji wa mazao ya baharini ya majongoo na kaa, Ali Hamadi alisema wanahitaji mbinu za kisasa ambazo zitaongeza uzalishaji ikiwamo kupatiwa vifaranga vyenye ubora. Tunakosa mbinu za kisasa za elimu ya uzalishaji wa mazao ya baharini ambayo yataongeza mapato yetu.....wataalamu wa idara washuke chini kwa wananchi,  amesema.Serikali ya Mapinduzi ya Zanzibar imezindua kituo cha kutotoa vifaranga kilichopo Beit-el-Ras nje kidogo ya mji wa Unguja ambacho kitakuwa kikizalisha vifaranga vya samaki wa aina mbali mbali ikiwemo majongoo na kaa.