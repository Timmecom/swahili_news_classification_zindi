 Hayo yalibainishwa mwishoni mwa wiki na Waziri wa Fedha, Dk William Mgimwa katika hotuba yake iliyosomwa kwa niaba yake na Katibu Mtendaji wa Baraza la Taifa la Ufundi (NACTE), Primus Nkwera katika mahafali ya pili ya Chuo cha Mipango ya Maendeleo Vijijini Kituo cha Kanda ya Ziwa.Alisema Serikali itaendelea kukipa umuhimu wa pekee Chuo cha Mipango ya Maendeleo Vijijini ili kiweze kutoa wahitimu wenye sifa na weledi kwenye utekelezaji wa shughuli za mipango ya maendeleo. Nia ya Serikali ni kuona chuo kinafanikisha mambo yote kama yaliyokusudiwa kulingana na malengo ya kuanzishwa kwa kituo cha Kanda ya Ziwa kwani maendeleo halisi ni yale yanayolenga vijijini ambako kuna asilimia kubwa ya umma wa Watanzania,  alisema .Alisema Kituo cha Mafunzo cha Kanda ya Ziwa, kinaendelea kukua na kuimarika kwa kuendesha mafunzo ya muda mfupi na mrefu, kufanya utafiti na kutoa ushauri elekezi kwa wadau mbalimbali hapa nchini. Jitihada hizi zinaendeleza jukumu la msingi la chuo kufikisha utaalamu wa mipango ya maendeleo vijijini kwa kutoa wataalamu mahiri wa ngazi mbalimbali wenye uwezo wa kukabiliana na changamoto zinazotokana na mabadiliko ya kiushindani katika dunia ya utandawazi,  alisema.Hata hivyo aliwaasa wahitimu watakaobahatika kuajiriwa au kujiajiri, kutumia vyema ujuzi na maarifa waliyopata katika kafanya kazi kwa bidii, ubunifu na weledi na pia kuweka malengo ya kitaaluma.Awali, Mkuu wa Chuo hicho, Constantine Lifuliro alisema jumla ya wahitimu 355 wa programu ya Astashahada katika mipango ya Maendeleo Vijijini wanatunukiwa, ikiwa ni wanaume 190 sawa na asilimia 53.4 na wanawake 165 sawa na asilimia 46.5.