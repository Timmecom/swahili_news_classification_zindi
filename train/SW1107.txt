 MREMBO na mfanyabiashara wa Uganda, Zari Hassan  The Boss Lady , amejinunulia zawadi ya nyumba nchini Afrika Kusini anakoendesha maisha yake kwa sasa katika kumbukizi ya kusherehekea siku yake ya kuzaliwa.Kupitia ukurasa wake wa Instagram, Zari ambaye ni mama wa watoto watano, wawili akiwa amezaa na mwanamuziki wa Bongo Fleva nchini, Nassib Abdul maarufu Diamond Platinumz ameandika maneno ya kumshukuru Mungu kwa kuongeza miaka.Ujumbe huo umepokewa kwa maoni tofauti katika mitandao ya kijamii, huku wengi wakimpongeza mwanamke huyo na kumtakia maisha marefu na yenye furaha. Katika ujumbe wake huo, Zari aliandika:  Asanteni kwa wote ambao mmeniletea zawadi kuelekea Birthday yangu, nimejizawadia mwenyewe nyumba mpya, nashukuru kwa baraka za kuona naongeza mwaka mwingine, sina cha kukulipa Mungu. Asante kwa neema zako . Miaka 39 iliyopita, Septemba 23, ndiyo siku mwanamama huyo mwenye asili ya Uganda alizaliwa na jana Septemba 22 aliwaalika ndugu, jamaa na marafiki katika sherehe za awali kwa ajili ya kupata chakula na vinywaji nchini humo.