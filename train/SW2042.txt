 KUMEKUWA na ongezeko la mashauri ya migogoro ya ndoa katika kipindi cha miezi tisa kuanzia Julai, mwaka 2018 hadi Machi, mwaka huu, ambapo jumla ya mashauri 16,832 yameripotiwa ikilinganishwa na mashauri 13,282 katika kipindi cha mwaka 2017/18 ambayo ni sawa na asilimia 34.5.Mkurugenzi wa Idara ya Watoto, Idara Kuu ya Maendeleo ya Jamii, Mwajuma Magwiza, alisema hayo juzi wakati wa hotuba yake kwenye maadhimisho ya siku ya familia duniani yaliyofanyika kimkoa. Alisema katika familia nyingi nchini changamoto kubwa ambayo imekuwa ikizikabili ni kukithiri kwa vitendo vya ukatili dhidi ya watoto na wanawake.Alisema kuwa vitendo vya ukatili dhidi ya watoto vimeendelea kuongezeka katika familia nyingi nchini huku watendaji wa matukio hayo wakiwa ni wanafamilia au watu wa karibu na watendewa wa ukatili huo.  Kwa mujibu wa taarifa za Jeshi la Polisi kwa mwaka 2017 zinaonesha jumla ya matukio ya ukatili 13,457 yameripotiwa ukiwemo ukatili wa kingono 3,583 na mimba za utotono 1,323,  alisema.Pia alisema taarifa hiyo inaonesha mikoa ya kipolisi yenye takwimu kubwa za ukatili ni Kinondoni (2,426), Dodoma (1,283), Tanga (1,064), Temeke (984) na Arusha (972).  Migogoro hiyo si tu inaathiri ukuaji wa familia, pia inachangia kurudu- sha nyuma maendeleo ya familia na taifa kwa ujumla,  alisema. Aidha, alisema vitendo hivyo ambavyo kwa kiasi kikubwa vinatokana na mmomonyoko wa maadili kwa familia na kutokuwajibika kikamilifu kwa wazazi kunakosabaisha migogoro ya ndoa.Alitaja changamoto nyingine kuwa pamoja na kukosekana kwa usawa kunakoongeza migogoro katika familia zinapombana na kuondokana na umaskini.  Vijana walio katika balehe wanaoishi katika kaya maskini mara nyingine wanajiingiza katika hatari nje ya familia zao ili wapate vitu au yale wasiyoweza kuyapata nyumbani kwao,  alisema. Pi alisema kuhamahama kwa wazazi kunakosukumwa na mahitaji ya kiuchumi na sababu nyingine ambapo matokeo yake ni familia kuwa mbali na ndugu na matandao wa jadi wa kijamii pia huchangia familia kutokuwa na ubora wa kutimiza wajibu kikamilifu.