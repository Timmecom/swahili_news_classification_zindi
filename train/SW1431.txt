 Mkuu wa Wilaya ya Uyui mkoani Tabora, Gift Msuya amesema kuna fursa ya kuwekeza kwenye ufugaji wa nyuki na uchakataji wa asali na mazao yake.Amesema ofisini kwake kuwa, wanahitaji viwanda vidogo kwa ajili ya kuongeza thamani ya zao la asali linalozalishwa kwa wingi kwenye wilaya hiyo. Lakini pia kuibrand asali yetu katika ubora na kuiwezesha kufika katika masoko ya kitaifa na kimataifa. Branding ni pamoja na kuispecify (kuitambulisha) kwamba hii ni asali halisi ya Uyui, lakini branding katika packanging material ya packaging, mashine za kuichuja na kuiweka katika viwango ambavyo vinakubalika kitaifa na kimataifa. amesemaAmesema kuna jumla ya ekari 38,078 za misitu inayofaa kwa uwekezaji kwenye ufugaji nyuki ikiwemo ya kwenye kata za Kizengi, Tura, Goweko, Loya, Igalula, Kigwa, Shitage, Ndono, Uvuruma, na Sikizya.Msuya pia amesema, wanahitaji wawekezaji kwenye maeneo ya utoaji huduma vikiwemo vituo vya mafuta, benki, hoteli, masoko, vituo vya mabasi, sehemu za watu kupumzika. Tunahamasisha watu wetu waje kuwekeza kwenye maeneo hayo kwa sababu huduma nyingi za msingi tunazipata Tabora manispaa kwa sasa  ameyasema hayo wakati anazungumza na timu kutoka Kampuni ya Magazeti ya Serikali (TSN) iliyopo mkoani Tabora kutangaza fursa za biashara na uwekezaji zilizopo mkoani humo.Amesema, baadhi ya kata zimeshatenga maeneo kwa ajili ya uwekezaji zikiwemo za Goweko, Sikizya, Ilolangulu, Kigwa, Miyenze, Loya na Bukumbi. Mpaka sasa Halmashauri yetu haina hata kituo kimoja cha mafuta, haina maduka, haina hoteli kwa hiyo ni hitaji kubwa ambalo tunafikiri ni muhimu sana kwa ajli ya huduma kwa wananchi wetu  amesema Msuya.Amesema, wilaya hiyo pia ina maeneo kwa ajili ya uwekezaji wa ranchi za mifugo. Wilaya mpaka sasa ina ng ombe wapatao 441,090 lakini hakuna maeneo yaliyotengwa kwa ajili ya kuanzisha ranchi. Maeneo makubwa yametengwa kama hifadhi kwa hiyo tunafikiria tukiazisha ranchi inaweza kuwa ni msaada kwa wakulima kwa ajili ya kuongeza lakini pia kwa Halmashauri kama chanzo kimojwapi cha mapato ya Halmashauri  amesema.Amesema, Wilaya hiyo inahitaji uwekezaji kwenye machinjio ya kisasa. Lakini pia tunahitaji uwekezaji kwenye kiwanda cha kusindika ngozi, tuna wafugaji wengi na ngozi nyingi huwa wafugaji wakishapeleka pale ng ombe zikichinjwa na kuuzwa ngozi huwa zitupwa au zinazikwa kwa sababu hatuna utaalamu wa kuzichakata na kuzitengeneza ili ziweze kutengeneza bidhaa nyingine. Kwa hiyo tunahitaji kiwanda cha kuiongezea thamani ngozi na bidhaa za ngozi  amesema.Amesema, kuna maeneo yaliyotengwa kwa ajili ya viwanda vidogo, vya kati na vikubwa, na kwamba, hamashauri ya Wilaya ya Tabora (Uyui) ipo kwenye mchakati wa kuyapima na kuyapatia hati.