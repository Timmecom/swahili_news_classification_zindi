 Taasisi hiyo inasema lengo la kuanzisha tovuti hiyo ni kutokana na kuweka sera ya mikakati ya kuwapatia huduma hiyo watu wengi ili waweze kukopa na kujikwamua kiuchumi, ikiwa ni maalum kwa watumishi wa umma na wafanyakazi wa kampuni zilizoidhinishwa na Bayport.Inaelezwa kuwa ili mtumiaji aweze kuingia kwenye huduma hiyo, atalazimika kutumia simu yake ya mkononi yenye uwezo wa intaneti au kompyuta na kuwataka wateja wao na Watanzania kuiunga mkono Bayport ili kujikwamua kiuchumi kutokana na huduma zao za mikopo isiyokuwa na dhamana wala amana.Kwa upande wake, Msimamizi wa Michezo ya Kubahatisha kutoka Bodi ya Michezo ya Kubahatisha, Mrisho Millao alisema utaratibu wa kukopa kwa njia ya mtandao kutoka Bayport ni mzuri na utarahisisha upatikanaji wa huduma bora kwa wateja wao na Watanzania kwa ujumla.