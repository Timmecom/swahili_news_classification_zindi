 ROBERTO Oliveira amewapongeza wachezaji wake wa Rayon Sports baada ya kuifunga Kirehe mabao 4-0 na kutwaa taji la Ligi Kuu ya Rwanda ya Azam msimu wa mwaka 2018-19.Rayon Sports ambayo imeivua ubingwa APR, imetwaa taji hilo huku ikiwa na mchezo mmoja mkononi kabla ya kumalizika kwa ligi hiyo inayoshirikisha timu 16. Hilo ni taji la kwanza kwa klabu hiyo tangu mwaka 2017, na ni la tatu katika kipindi cha miaka sita iliyopita. Mchezaji anayepewa nafasi kubwa ya kuibuka na kiatu cha dhahabu, Jules Ulimwengu na mshambuliaji mzaliwa wa Ghana, Michael Sarpong wote walizifumania nyavu na kuizamisha kabisa timu hiyo iliyokuwa katika hatari ya kushua daraja katika mchezo uliopigwa kwenye Uwanja wa Nyakarambi.Rayon Sports, ambayo pia inajulikana kama the Blues, watakabidhiwa taji lao Juni Mosi wakati watakapokuwa wenyenyeji wa Marines katika mchezo wao wa mwisho utakaopigwa kwenye Uwanja wa Kigali.  Nimefurahia sana kushinda taji langu kubwa nikiwa na Rayon Sports. Hili ni jambo la kuhistoria,  alisema Roberto alipozungumza na Sunday Sport. Licha ya kuanza kwa kusuasua, timu nzima imecheza vizuri msimu mzima. Tulikuwa na kampeni kabambe ya ligi, hasa katika nusu ya pili.  Kocha huyo Mbrazili alisema sifa kubwa wanastahili kutokana na timu kutekeleza majukumu yake vizuri kila aliyekuwa na uhusiano mzuri katika klabu kuanzia klabu na benchi lote la ufundi pamoja na mashabiki wetu.  Bado nahisi kama ni ndoto, kile kilichotokea katika msimu,  aliongeza.  Ninachoweza kusema ni shukrani kwa wachezaji wangu, kwani wameonesha kiwango kikubwa bila ya kukata tamaa. MABINGWA APRMabingwa wa zamani APR mwishoni mwa wiki walijikuta wakipokea kichapo cha mabao 2-1 kutoka kwa Espoir, ikiwa ni wiki moja baada ya kupoteza mchezo dhidi ya AS Muhanga iliyokuwa pungufu na wachezaji 10.APR ndio walikuwa wa kwanza kupata bao kupitia kwa Muhadjiri Hakizimana katika dakika ya 62 katika mchezo huo uliofanyika kwenye Uwanja wa Kigali, lakini furaha yao ilizimwa na Fred Kyambadde dakika 10 baadae kabla Sadi Nkundimana hajafunga la ushindi katika dakika za majeruhi na kuwapatia ushindi wageni.Timu hiyo ya Jeshi la Rwanda, ambayo inatakiwa kushinda Kombe la Amani 2019 kama wanataka kushiriki mashindano ya Afria msimu ujao, imeshinda mara mbili tu katika mechi zake nane zilizopita. Huku ikiwa imebaki mechi moja kabla ya kukamilika kwa msimu wa ligi, APR iliyopo katika nafasi ya pili wamepitwa na mabingwa Rayon kwa pointi saba.