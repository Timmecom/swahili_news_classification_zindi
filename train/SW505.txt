 BAADA ya kufunga bao la kwanza dhidi ya Gor Mahia ya Kenya katika mchezo wa Kombe la Shirikisho, kiungo wa Yanga, Deus Kaseke amewataka mashabiki kutulia na kuwaahidi makubwa kwenye msimu mpya wa Ligi Kuu Bara.Kaseke aliifungia Yanga bao la kwanza kwenye mchezo uliopigwa Uwanja wa Taifa wiki iliyopita, ambapo Yanga ililala kwa mabao 3-2 na kuondoshwa kwenye michuana hiyo.Mchezaji huyo ambaye msimu uliopita alicheza Singida United, alisema usajili ambao Yanga imeufanya anaamini timu itafanya vizuri na kuwasaulisha mashabiki hao machungu ya kufungwa kimataifa. Kitendo cha kushindwa kuibuka na ushindi dhidi ya Gor Mahia, kimeniumiza sana kwani hayakuwa matarajio yangu, lakini nichukue nafasi hii kuwaambia wapenzi na mashabiki watu kuwa wasikate tamaa, mambo mazuri yanakuja,  ameongeza mchezaji huyo wa zamani wa Mbeya City.Lakini pia amewahakikishia mashabiki juu ya kupambana vilivyo ili kurudisha furaha iliyopotea kwa mashabiki hao na kulinda heshima ya timu hiyo.Kaseke alisema aliiumizwa na kitendo cha timu yake kutolewa na Gormahia kwenye kombe la Shirikisho na kuwaomba mashabiki wasikate tamaa na timu yao kwa kuendelea kuiunga mkono zaidi.