 CHUO Kikuu cha Dodoma (UDOM) kina upungufu wa watumishi 1,200 kwani waliopo sasa ni 1,400 wakati wanaotakiwa kuwapo ni 2,600 ili kutosheleza mahitaji ya chuo.Akizungumza katika Mahafali ya Tisa ya Chuo Kikuu cha Dodoma (Udom), chuoni hapo, Kaimu Makamu Mkuu wa Chuo hicho, Profesa Peter Msoffe alisema upungufu huo unachangia chuo hicho kushindwa kufanya kazi zake kwa ufanisi zaidi. Chuo ili kutoa huduma kwa wanafunzi zaidi ya 40,000 kinatakiwa kuwa na watumishi 2,600 lakini kumekuwa na watumishi wachache katika kusaidia kutoa taaluma kwa ajili ya wanafunzi hao wengi na hivyo ingekuwa vema serikali ikasaidia kupata watumishi hao,  alisema.Mwenyekiti wa baraza la chuo hicho, Gaudentia Kabaka aliwataka wahitimu wa chuo hicho, kutoridhika na uhitimu huo, badala yake wajiongezee elimu ya ufundi na ujuzi mpya katika fani mbalimbali ili kuongezea fursa za ajira na kupanua uwigo wa ujasiriamali.Akizungumza wakati wa Mahafali ya Tisa ya chuo hicho, jjini hapa jana, Kabaka alisema pale inapowezekana, wasisite kujiongezea elimu ya ufundi na ujuzi mpya katika fani mbalimbali, hilo litawaongezea fursa za ajira na kupanua wigo wa ujasiriamali. Uhitimu wenu, hata ule wa Shahada ya juu kabisa, ya Uzamili au Udaktari wa Falsafa (PhD), bado ni ufunguo tu kuwawezesheni kuyaona na kuyatafakari mazingira ya dunia mpya katika miono tofauti na makini inayolenga kubuni na kujenga misingi bora ya maisha na mahusiano ya binadamu,  alisema.