 Katibu Mkuu Ofisi ya Waziri Mkuu, Tawala za Mikoa na Serikali za Mitaa (Tamisemi), Jumanne Sagini, ametoa tamko hilo mwishoni mwa wiki Dar es Salaam.  Tunataka waondoe vibanda vyao katika eneo la Ubungo ili kupisha mradi unaoendelea ukamilike kwa muda tulioupanga,  alisema Sagini.Alisema wafanyabiashara hao walishalipwa fidia baada ya kufanyiwa tathimini, lakini cha kushangaza bado wanaendelea kuwepo katika maeneo hayo na kusababisha mradi kutoendelea kwa kasi iliyokuwa inakusudiwa katika eneo hilo.Alisema Serikali ilitoa fedha kwa Jiji la Dar es Salaam kwa ajili ya kuwapatia fidia wafanyabiashara hao, na uongozi wa jiji ulifanya hivyo na kila mtu alipata fidia hiyo. Kwa vile uongozi wa Jiji la Dar es Salaam uliwalipa fidia wenye vibanda, sasa wanapaswa kusimamia na hili na kuwaondosha kabisa waliobaki kwa sababu hawastahili kuwepo tena katika maeneo haya,  aliongeza Sagini.Alisema dhamira ya Serikali ni kuona mradi huo, unakamilika kwa muda uliopangwa kwa sababu ukichelewa kwa makosa ya hapa nchini, Serikali itaingia gharama ya kumlipa mkandarasi kwa kuchelewesha mradi.Kaimu Mtendaji Mkuu wa Mradi wa Ujenzi wa Mabasi Yaendayo Haraka (Dart), Asteria Mlambo alisema maeneo yote ya Ubungo wakati mradi unaanza kulikuwa na majengo mbalimbali yakiwemo ya hoteli na vibanda vya kukatia tiketi. Maeneo haya yote yameshafidiwa thamani ya Sh milioni 260 kupisha mradi kuendelea kujengwa,  aliongeza Mlambo.Hivi karibuni Dart iliingia mkataba na kampuni ya washauri itakayofanya kazi ya kutoa huduma muhimu kwa mradi huo unaotarajiwa kuanza mwishoni mwa mwaka huu. Hatua hiyo ilifikiwa baada ya kampuni hiyo ya Rebel Group ya Uholanzi kushinda zabuni na kushindanishwa na kampuni nyingine.Mradi huo unalenga kupunguza kwa kiwango kikubwa foleni na msongamano wa magari katika Jiji la Dar es Salaam.Barabara zinazohusika na awamu hii, ni pamoja na kilomita 20.9 kutoka Kimara hadi Kivukoni; barabara ya Msimbazi kutoka Faya hadi Kariakoo-Gerezani na sehemu ya barabara ya Kawawa kuanzia Magomeni hadi Morocco.