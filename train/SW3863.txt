 Lengo la hatua hiyo ni kuleta mafanikio, kama yaliyopatikana katika nchi mbalimbali, ikiwemo Tanzania yenye wateja zaidi ya milioni tano Kwa mara ya kwanza huduma ya M-Pesa ilianzishwa Kenya mwaka 2007.Kwa sasa huduma hiyo inatumiwa na watu zaidi ya milioni 18 katika nchi 13 kwa ajili ya kutuma pesa na za kibenki kwa kutumia simu ya mkononi. Kwa Tanzania, ilianzishwa mwaka 2008.Nchini Afrika Kusini, M-Pesa ilianzishwa mwaka 2011 ikiwa na wateja wa mwanzoni zaidi ya milioni moja. Lakini, hadi leo haijaonesha kukua kama ilivyo kwa nchi za Kenya na Tanzania.Taarifa kutoka ndani ya kampuni zilieleza kuwa katika kipindi cha miaka miwili, Vodacom Afrika ya Kusini iliunda jopo jipya la kushughulikia huduma ya M-Pesa na kuingiza utaalamu wa kutoka nje, kuhusu shughuli za benki na malipo kwa njia ya simu, pia kuangalia ni mambo yanayosababisha huduma hiyo kuzorota nchini humo.Kutokana na tathmini iliyofanyika, huduma mpya ya M-Pesa imezinduliwa ikiwa na marekebisho katika maeneo manne, yakiwemo usambazaji, usajili, matumizi na imani katika mfumo wa M-Pesa.Kuhusu usambaaji, huduma mpya ya M-Pesa imeanzishwa kwa kuwa na mawakala wapatao 8,000, ikiwemo wadogo wadogo na mawakala wakubwa. Idadi hii ni zaidi ya mara 10 ikilinganishwa na mawakala waliokuwepo wakati M-Pesa ilipozinduliwa Afrika Kusini mwaka 2011 na lengo ni kukua hasa katika sekta isiyo rasmi ili kufikia angalau mawakala 30,000 ifikapo mwisho wa mwaka huu,  alisema Shameel Joosub, Mtendaji Mkuu wa makampuni ya Vodacom Afrika Kusini.Kwa upande wa usajili, M-Pesa ya Afrika Kusini imerekebisha taratibu za usajili ili wateja wajisajili kwa kutumia simu ya mkononi na kitambulisho tofauti na awali ambapo mteja alilazimika kwenda mwenyewe kujisajili.