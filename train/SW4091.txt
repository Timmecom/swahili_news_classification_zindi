 Hayo yalibainishwa na Mkurugenzi Mtendaji wa Halmashauri hiyo, Lewis Kalinjuna alipokuwa akitoa taarifa kuhusu fedha hizo kwenye kikao cha Baraza la Madiwani kilichofanyika mjini Korogwe juzi.Kalinjuna alikuwa akijibu maswali ya papo kwa hapo yaliyohusu masuala ya kiutendaji kwa niaba ya Mwenyekiti wa halmashauri hiyo, Angelo Bendera baada ya Diwani wa kata ya Kwamndolwa, Hilary Ngonyani kuuliza kuhusu fedha hizo ambazo hutokana na makusanyo ya halmashauri. Mchanganuo wa fedha zilizotolewa na halmashauri kukopesha vikundi hivyo vya wanawake na vijana kwa mwaka wa 2013/14 ni Sh 60,300,000, kati ya hizo, Sh 40,600,000 zilikopeshwa kwa vikundi vya wanawake na vya vijana vilikopeshwa Sh 19,700,000,  alisema.Aidha, aliongeza:  Marejesho ya fedha za mkopo huo kufikia mwishoni mwa mwezi wa Desemba mwaka jana yalikuwa ni Sh 19,700,500, tunaendelea kuwahimiza na kuwafuatilia ili warejeshe .Alisema kukopeshwa kwa fedha hizo kumewezesha kaya za makundi hayo kupata mitaji ya kuendeleza shughuli zao za ujasiriamali ambazo zinawasaidia kumudu matumizi yao ya kila siku pamoja na kupunguza makali ya maisha ili kuondoa utegemezi kwenye familia. Ukweli ni kwamba mfuko huu wa kuwawezesha wanawake na vijana, umeleta manufaa makubwa na tija kwa jamii yetu kwa kuwa umesaidia kupunguza utegemezi wa wanawake, umeongeza kipato cha familia, umepanua fursa ya kupatikana kwa huduma za msingi na uchangiaji maendeleo katika kaya ikiwamo mlo bora na kupunguza maradhi,  alisema.Kalinjuna alitaja faida nyingine kuwa ni kupunguza tabia mbovu zilizokuwa zikifanywa na baadhi ya vijana kwenye jamii ikiwamo ya wizi, matumizi ya dawa za kulevya kutokana na kuongeza ajira kwenye sekta binafsi.Hata hivyo alibainisha kwamba katika mwaka wa fedha wa 2014 /15, mfuko huo umefanikiwa kutoa jumla ya Sh 26,500,000 ambazo tayari zimekopeshwa kwa vikundi 42. Kati ya vikundi hivyo, vya wanawake ni 41 na vijana tumekopesha kimoja tu, tumefanya hivyo kwa sababu mwitikio wa vijana kujiunga kwenye vikundi ni mdogo ikilinganishwa na wanawake , alisema.Alisema changamoto iliyopo ni vijana kudharau kiasi cha Sh 500, 000 kinachokopeshwa kwa kila kikundi kinachoanza kwa kisingizio kwamba fedha hizo ni kidogo hivyo, haziwezi kukidhi matarajio ya shughuli wanazofanya.