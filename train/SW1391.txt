 Hatua hiyo imeelezwa ni moja ya sababu ya kushindwa kufikia malengo ya kujikwamua na lindi la umasikini.Mkurugenzi Mtendaji wa Halmashauri ya Wilaya ya Sengerema aliyewakilishwa na Ofisa Elimu Sekondari, Benjamini Sipetro aliyasema hayo wakati wa uzinduzi wa mnara wa mawasiliano ya simu wa Kampuni ya Airtel katika kijiji cha Nyakasungwa wilayani Sengerema mkoani Mwanza utakaohudumia zaidi ya vijiji saba. Naamini mawasiliano ya uhakika yatamfanya mkulima kutumia teknolojia inayomzunguka kufanya biashara na kupata masoko ya mazao yao na malipo kupitia huduma mbalimbali za Airtel ikiwemo huduma ya Airtel Money,  alisema.Kwa upande wake Meneja Masoko wa kampuni ya Airtel Kanda ya Ziwa, Emmanuel Raphael alisema  Tunajisikia furaha kusogeza huduma za mawasiliano ya simu ya uhakika kwa wakazi wa Sengerema na Geita, na maeneo ya pembezoni ya nchi. Wakati huo Mkuu wa Wilaya ya Geita, Manzie Mangochie amekabidhi vitabu vya masomo ya Sayansi kwa shule ya sekondari ya Nyakusungwa vilivyotolewa na Airtel kuwawezesha wanafunzi wa maeneo hayo kupata nyenzo muhimu katika kuboresha elimu.