 Hayo yameelezwa na Katibu wa chama hicho, Mohammed Ali Hilali  Tedy  alipokutana na mwandishi wa habari hizi jana ambae alitaka kujua mwelekeo mzima wa chama hicho kuhusu ligi.Tedy alisema kikao hicho kitafanyika katika ukumbi wa VIP Amaan asubuhi, na kitakuwa chini ya Mwenyekiti wake Rais wa ZFA, Ravia Idarous Faina.Alisema ni wajibu wa kamati hiyo kukutana maana kuna ligi zinaendelea na nyingine zinakaribia kumalizika. Aidha alisema kuwa kikao hicho pia kitasikiliza malalamiko mawili moja likiwa la timu ya Negro dhidi ya African Boys na lingine la Timu ya Miembeni City dhidi ya Chuoni. Tunakutana katika kikao cha kawaida cha kamati ya utendaji ambapo mambo mbali mbali yatajadiliwa yanayohusu chama chetu,  alisema.Alisema kuwa mbali na hayo pia kikao hicho kitatumika kujadili waamuzi wawili waliosimamishwa na kutoa maamuzi ya muda watakaotumikia adhabu hiyo.Aliwataja waamuzi hao watakaojadiliwa ni Mohammed Kassim na Abeid Juma wakidaiwa kushindwa kuzitafsiri sheria za mpira wa miguu siku walipochezesha mechi ya Miembeni City na Chuoni.