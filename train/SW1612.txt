 Wadau wengine ni Wakala wa usafirishaji mizigo bandarini (TAFFA), Wakala wa vipimo (WMA), Mamlaka ya Mapato nchini (TRA), Wizara ya Kilimo, Chakula na Ushirika, Wizara ya Maendeleo ya Mifugo na Uvuvi, Wizara ya Maliasili na Utalii, Kampuni ya Kuhudumia Kontena Bandarini (TICS) na Mamlaka ya Reli Tanzania na Zambia (TAZARA).Wengine ni Ofisi ya Mkemia Mkuu wa Serikali, Shirika la Viwango nchini (TBS), Wakala wa Barabara (Tanroads), Kampuni ya Reli Tanzania (TRL), Mamlaka ya Chakula na Dawa (TFDA), Kitengo cha afya cha bandari na Chama cha wamiliki wa Malori nchini (Tatoa).Mwinjaka, alisema, "Kila mmoja atawajibika, ikitokea mwenzetu mmoja hawajibiki ipasavyo atajibu kwanini hafanyi kazi yake ipasavyo."Mwanjaka alisema eneo maalumu limeshapatikana kwa ajili ya benki ambapo kwa sasa CRDB na NMB tayari zimepewa eneo lakini pia benki za kimataifa.Alisema pia nchi nyingine ambazo zinachukulia mizigo katika Bandari ya Dar es Salaam, zinatafutiwa eneo kwa ajili ya kufanyia kazi zingine za msingi wakiwa bandarini hapo."Kusaini makubaliano haya haina maana itakuwa mwisho wa kutekeleza majukumu mengine yaliyopo, kila mmoja atawajibika pale yatakapojitokeza na kwa pamoja yatashughulikiwa," alisema Mwanjaka.Kwa upande wake, Rais wa TAFFA, Steven Ngatunga alisema, makubaliano hayo yabane pande zote mbili Serikali na wateja ikiwa mmoja kati yao atabainika kuchelewesha mzigo apigwe faini."Yeyote atakayethibitika kuchelewesha, apigwe faini, siyo ikandamize upande mmoja hapo tutaweza kwenda sawa," alisema. Alisema kwa sasa kupanda kwa bidhaa mbalimbali kunasababishwa na gharama zilizopo bandarini."Mtu anapandisha bei pale Kariakoo kwa ajili afidie pesa yake, mzigo unafikia lakini uzembe unatokea upande mmoja anayetozwa ni huyu mteja," alisema.