 Elizabeth ambaye ni mkazi wa Msasani, ndiye kijana wa kwanza kufaidika na mpango huu uliozinduliwa mwezi mmoja uliopita. Alikabidhiwa bajaji, jokofu jipya, mashine ya kutengeneza juisi pamoja na dumu maalumu la kuweka uchafu baada ya kumenya matunda ya kutengeneza juisi.Akizungumza baada ya makabidhiano, Meneja Huduma kwa Jamii wa Airtel Tanzania, Hawa Bayumi alisema mpango huu ulibuniwa ili kuwawezesha vijana na kujikwamua kiuchumi. Elizabeth ndiye kijana wa kwanza kufaidika na mpango huu na kama tulivyosema hapo awali mpango huu unawalenga vijana ambao tayari wanajihusisha na miradi mbalimbali kama Elizabeth na wanatakiwa kutuma maombi yao,  alisema na kusisitiza kuwa mpango huo hauwalengi wanaotaka kuanzisha miradi.Naye Meneja Mawasiliano wa Airtel Tanzania, Jackson Mmbando aliwataka vijana wachangamkie fursa hiyo na kuongeza kuwa mpango huu unawalenga vijana wenye umri kati ya miaka 18-24 ambao watapokea misaada ya vifaa au thamani ili kuweza kutimiza malengo yao.Mshiriki wa Airtel Fursa anatakiwa kutuma ujumbe mfupi kwenda kwa namba 15626 na kuweka maelezo yafuatayo:-Jina, Umri, aina ya biashara na eneo.Pia wanaweza kutuma maombi yao kwa kupitia airtelfursa@tz.airtel. com ambapo watatakiwa kutuma jina kamili, umri, na aina ya biashara. Maelezo kuhusu program ya Airtel FURSA pia yanapatikana kwenye tovuti ya http://www. airteltanzania.com/.Akipokea vifaa hivyo, Elizabeth ambaye hapo nyuma aliishi katika mazingira magumu, aliishukuru Airtel kwa kuthamini mradi wake na kuweza kunyanyua kwa kiasi kikubwa.