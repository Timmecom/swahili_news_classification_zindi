 KITENDAWILI juu ya mauaji yaliyotokea Kijiji cha Kazikazi, Kata ya Kitaraka, Tarafa ya Itigi wilayani Manyoni, kimeteguliwa jana baada ya Kamanda wa Polisi wa Mkoa wa Singida, Sweetbert Njewike kusema chanzo cha mauaji hayo ni Isaack Petro kutuhumiwa kuharibu mali ya mwanakijiji mwenzake, Rose Andrew.Kamanda Njewike alieleza kuwa Februari mosi mwaka huu, Petro ambaye sasa ni marehemu, alidaiwa kuharibu mali mbalimbali yakiwemo mabanda katika shamba analolima Rose, ambaye alitoa taarifa kwa uongozi kwa kijiji.Amesema kutokana na eneo hilo la Tanganyika Packers kumilikiwa na Halmashauri ya Mji wa Itigi, uongozi wa halmashauri hiyo akiwamo Mkurugenzi Mtendaji (DED), Pius Luhende, ulienda kwenye shamba analolima Rose ili kuona na kujiridhisha juu ya uharibifu huo. Baada ya kuona uharibifu huo na kumkosa mtuhumiwa, walilazimika kwenda kwenye kanisa moja jirani ambapo waliambiwa mtuhumiwa alikuwa ameenda kwa ajili ya ibada na kwa bahati walimkuta,  amesema Kamanda Njewike.Alieleza kuwa mara walipofika kanisani humo na kuanza taratibu za kumtia nguvuni mtuhumiwa, kulitokea vurugu iliyosababisha DED Luhende kukimbilia nje huku akifunga mlango ili kuhakikisha mtuhumiwa hatoroki.Hata hivyo, inadaiwa kuwa katika heka heka za kumtia nguvuni, risasi moja ilimpata mtuhumiwa kisogoni na hivyo kukimbizwa hospitalini kwa matibabu. Bahati mbaya, mtuhumiwa alifariki dunia kutokana na jeraha lililompata,  alisema Kamanda Njewike.Kutokana na sakata hilo, alisema Jeshi la Polisi linawashikilia watu saba kwa ajili ya mahojiano ya kina kisha watafikishwa mahakamani wote watakaobainika kuhusika na kitendo hicho.Amewataja wanaoshikiliwa ni DED wa Halmashauri ya Itigi, Luhende, Silvanus Lungwisha (Ofisa Kilimo na Mifugo), Eric Paul (Mwanasheria wa halmashauri) na Eliutha Augustino (Ofisa Tarafa Itigi).Watuhumiwa wengine ni Yusuph John (Ofisa Mtendaji wa Kijiji cha Kazikazi), Rodney Elias (Askari Wanyamapori) na Makoye Steven ambaye ni Askari wa Wanyamapori Hifadhi ya