 Airtel Fursa ni mpango unaowalenga vijana wenye umri kati ya miaka 18-24 na wanaomiliki biashara ndogondogo kwa kuwapatia ujuzi na nyenzo muhimu kwa mafanikio ya biashara zao na kuweza kujenga fursa kwa wengine.Akizungumza katika warsha hiyo, mmoja wa washiriki, Musa Ndauka aliiishukuru Airtel kwa kutambua changamoto ambazo vijana wanakumbana nazo katika maisha yetu ya kila siku. Sisi vijana tupo tayari kufanya kazi kwa bidii ili kufikia malengo yetu, lakini hatuna ujuzi muhimu na zana ili kujenga biashara zetu. Airtel imeliona tatizo hili na kuchukua jukumu hili na kutusaidia sisi vijana wa Morogoro.  Leo hii tumepata stadi za msingi za ujasiriamali, nimejifunza umuhimu wa kutunza kumbukumbu bila kujali udogo wa biashara yangu. Sasa hivi ninajua jinsi ya kuweka vitabu yangu vya akaunti, jinsi ya kutafuta soko la bidhaa zangu hasa kwa kutumia teknolojia ili niweze kufikia wateja zaidi. Kwa kifupi, warsha hii imekuwa mwangaza wa mafanikio wa maisha yangu,  alisema Ndauka.Akizungumza wakati wa uzinduzi wa warsha hiyo, Ofisa Masoko wa Airtel Tanzania, Aminata Keita alisema,  tunaelewa changamoto nyingi ambazo vijana wamekuwa wakikutana nazo ikiwa ni pamoja na ukosefu wa ajira. Nchini Tanzania, vijana wapatao milioni moja kila mwaka huwa wanapata matatizo ya ajira.  Tunahitaji kuwawezesha na kubadili mawazo ya kutaka kuajiriwa kwa kuwasaidia kuwa wabunifu na kuweza kujiajiri. Mpaka sasa  Airtel Fursa Tunakuwezesha  imewawezesha vijana zaidi ya 1,200 kupitia warsha hii na tuna mpango wa kufikia vijana wapato 2000 mwaka huu peke yake. Alitoa mwito kwa vijana katika mkoa wa Morogoro kutumia fursa hiyo kwa kujiendeleza kibiashara na kuhakikisha kuwa wanapanuka kibiashara. Morogoro ina mambo mengi mazuri sana kwa hiyo vijana watumie mji wao kujiendeleza na vile vile kupanua uchumi wa Morogoro.