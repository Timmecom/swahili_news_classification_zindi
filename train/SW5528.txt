 WAZIRI Mkuu, Kassim Majaliwa ameutaka Mkoa wa Tabora baada ya kukamilika kwa Jukwaa la Biashara, ifi kapo Juni au Julai mwakani, wafanye tathmini ya mafanikio ya jukwaa hilo.Aliyasema hayo wakati akifungua Jukwaa hilo la Tabora lililofanyika mjini Tabora. Jukwaa hilo liliandaliwa na Kampuni ya Magazeti ya Serikali (TSN) kwa kushirikiana na mkoa wa Tabora.Alisema ni lazima tathmini ya jukwaa hilo ifanyike ili kuhakikisha fursa zilizoibuliwa katika maeneo mbalimbali ya mkoa huo zinapata wafanyabiashara, wajasiriamali na wawekezaji kwa manufaa ya mkoa na taifa kwa ujumla. Ni muhimu sana kufanya tathmini ya jukwaa hili na si mkimaliza hapa muache kila kitu hapa. Mungu akipenda Juni au Julai naweza nikaja tukafanya tathmini wote juu ya jukwaa hili,  alieleza.Alisema umuhimu wa tathmini hiyo ni kubaini maeneo yaliyofanikiwa lakini pia maeneo yaliyokwama ikiwemo kubaini kama kuna waliohusika kukwamisha jitihada hizo za uwekezaji na biashara. Nawaambia sitatumia maneno kama ya Mkuu wa Mkoa wa Tabora (Aggrey Mwanri) yale ya fyekelea na sukuma ndani, lakini mkifanya tathmini na kubaini wanaokwamisha maendeleo yenu hatutawavumilia,  alisisitiza.Kwa upande wake, Mkuu wa Wilaya ya Tabora, Eric Kitwala, akizungumza kama mwenyeji wa jukwaa hilo, alisema hawatavumilia urasimu kwa wawekezaji wanaokwenda Tabora.Alisema alipokuwa Afrika Kusini aliwahi kukutana na mmoja wa watu maarufu ambaye wakati huo hakumfahamu, na katika mazungumzo yao alimtajia kuwa anatokea Tanzania.  Unajua aliniambia nini mtu yule, alisema Tanzania ina fursa nyingi sana za uwekezaji, lakini nimeshindwa kuwekeza kutokana na urasimu. Sasa sisi hapa manispaa tumejipanga kupambana na hili,  alisisitiza.Akisisitiza kuhusu umuhimu wa utekelezaji wa yale yote yaliyoibuliwa kwenye jukwaa hilo, Mwenyekiti wa Jukwaa hilo la Tabora na Waziri wa Habari, Utamaduni, Sanaa na Michezo, Dk Harrison Mwakyembe, alisema ni muhimu wakazi wa Tabora wakahakikisha jukwaa hilo linazaa matunda. Nawahakikishia msimuone Waziri Mkuu ameongea kwa upole hapa jana (juzi), lakini mtu makini sana na baada ya miezi sita atatuita hapa tena kutuangalia tulichovuna kupitia jukwaa hili,  alisema. Mkuu wa Mkoa wa Tabora, Mwanri kwa upande wake, alimuahidi Waziri Mkuu kusimamia yale yote yatakayotokana na jukwaa hilo kwa maendeleo ya mkoa huo na kubainisha kuwa safari hii lazima Tabora iinuke.Alisema Tabora imejaliwa kuwa na fursa nyingi lakini pia nchi ina rais(John Magufuli) anayesimamia maslahi ya wananchi, hivyo ni vyema kumtumia rais huyo ili kujikwamua na umasikini.  Nawaambia Tabora tusipomtumia rais huyu tuliyenaye tusahau maendeleo. Rais wetu ametushikia mapembe kazi yetu sisi ni kukamua na kunyonya maziwa. Huu si wakati wa kuachia yeye afanye kila kitu yaani ashike pembe na kuwakamulia maziwa, sasa si atapigwa teke ataanguka na maziwa yenyewe yatamwagika, alisema.