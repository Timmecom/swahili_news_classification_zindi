 Hayo yalisemwa na Mkuu wa Mkoa wa Dar es Salaam, Saidi Meck Sadiki, juzi wakati wa ufunguzi wa maonesho ya wakulima ya Nanenane kwa Kanda ya Mashariki yanayoendelea katika Viwanja vya Mwalimu Julius Kambarage Nyerere mjini hapa.Mkuu huyo wa Mkoa alisema waagizaji wa zana za kilimo hasa matrekta wamekuwa wakiendelea kuuza kwa bei ya juu kutokana na wakulima kutofahamu kuwa Serikali imeondoa ushuru wa uingizaji wa pembejeo za kilimo. Matrekta, dawa za kilimo na mifugo zimeondolewa ushuru kwa wafanyabiashara wanaoagiza, hivyo wasitumie fursa ya wakulima kutofahamu kuwauzia kwa bei ya juu ambayo itasababisha isifikiwe malengo ya uzalishaji uliokusudiwa na zana zao hazitapata masoko,  alisema.Pia alisisitiza kwa wakulima wanaobahatika kuwa na zana hizo za kilimo, kushirikiana na wenzao kwa kuwatoza bei nafuu wanapokodisha zana hizo kwa ajili ya kilimo ili waongeze tija.Akizungumzia sekta ya ufugaji wa nyuki, amewataka wafugaji hao kuendelea kutafuta wataalamu ili kuwawezesha kuzalisha asali iliyo bora kwa kuwa tayari soko lake ni kubwa ndani na nje ya nchi.