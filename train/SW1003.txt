 Meneja Masoko na Mawasiliano wa taasisi hiyo, Ngula Cheyo aliyasema hayo jana ikiwa ni siku chache baada ya kuzinduliwa kwa huduma ya mikopo ya viwanja jijini Dar es Salaam, huku akisisitiza kwamba si lazima mkopaji wa viwanja hivyo atoke Dar es Salaam au Kibaha.Cheyo alisema kwamba huduma hiyo ni ya Watanzania wote, ndio sababu taasisi hiyo wamesambaza fomu za kuomba mkopo wa viwanja katika matawi yao mbalimbali, bila kusahau wale wanaoweza kukopa kwa njia ya mtandao. Nafasi ni chache, maana maombi yetu yanafanyika kwa siku ishirini na yameanza Mei 22 hadi Juni 10, na fomu za maombi zinapatikana matawi yote ya taasisi yetu, bila kusahau kupitia B ank of Africa (BOA), ambapo malilipo ya awali yanaanzia Sh 150,000,  alisema.Alisema kukaa mikoani si sababu ya kushindwa kukopa kiwanja kwa sababu wamefungua matawi katika wilaya na mikoa mbalimbali.Meneja Biashara wa Bayport Financial Services, Thabit Mndeme, alisema ukubwa wa viwanja hivyo unaanzia hatua 15 kwa 16, huku thamani yake ikianzia Sh 1,400,000 bila riba.