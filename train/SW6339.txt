 Halmashauri ya Mji wa Kibaha imetenga eneo lenye ukubwa wa ekari 1,200 kwa ajili ya ujenzi wa viwanda.Mkurugenzi Mtendaji wa Halmashauri hiyo, Jennifer Omollo amesema mjini Kibaha kuwa, mji huo umekuwa na unaongoza kwa idadi ya viwanda kulinganisha na halmashauri nyingine mkoani Pwani. Mpaka sasa Halmashauri ya Mji wa Kibaha inavyo viwanda kama ishirini na tisa vikubwa, vya kati vipo kama 32, lakini tunavyo viwanda vile vidogo vidogo themanini na moja  amesema.Kwa mujibu wa Omollo viwanda hivyo vimeajiri zaidi ya watu 1,000 wanaoishi Kibaha na kwingineko.Amesema, mji wa Kibaha umeendelea kujengwa kwa kuwekeza kwenye maeneo mbalimbali ikiwa ni pamoja na ujenzi wa soko la kisasa la Halmashauri na anakaribisha wawekezaji waende kuwekeza kwa kuwa maeneo tayari yamepimwa. Na wanaojenga pale (eneo la soko) lazima wajenge majengo yenye ghorofa tatu  amesema Omollo ofisini kwake wakati akizungumza na timu ya wafanyakazi wa Kampuni ya Magazeti ya Serikali (TSN) ikiwa ni sehemu ya maandalizi ya Maonesho ya Viwanda Mkoa wa Pwani 2019 na Kongamano la Fursa za Biashara na Uwekezaji mkoani humo.Maonesho hayo yatafanyika kuanzia Oktoba Mosi hadi saba kwenye viwanja vyaa CCM Sabasaba Picha ya Ndege, na Kongamano litafanyika Oktoba tatu. Viwanda vikubwa vinajengwa Zegereni, eneo lile ni kubwa mpaka sasa hivi jumla ya viwanda karibu arobaini na moja vimeanza kujengwa na eneo lile ni lina uwezo wa kuchukua viwanda hata zaidi ya elfu moja  amesema.Kwa mujibu wa Omollo mji wa Kibaha umeendelea kukua kwa mpangilio kwa kuwa Halmashauri ilikuwa na mipango ya kuweka maeneo ya uwekezaji. Na pia tuna kitu kinaitwa Master Plan, ile Master Plan inaonyesha ukuaji wa mji katika maeneo mbalimbali. Kuna maeneo ya makazi, kuna maeneo ya viwanda, na kuna maeneo yaliyotengwa kwa ajili ya huduma za jamii  amesema.