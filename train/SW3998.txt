 KAMATI ya Baraza la Wawakilishi ya Fedha, Biashara na Kilimo imeitaka serikali kuendeleza maeneo huru ya uchumi ya Micheweni Pemba kwa miundo mbinu itakayowavutia wawekezaji.Akiwasilisha taarifa yao, Mwenyekiti wa kamati hiyo, Hamisa Abdalla Issa alisema Micheweni iliyotangazwa eneo huru la uchumi mwaka 1992 haijaendelezwa kuvutia wawekezaji.Amesema eneo hilo kukosa miundombinu ni moja ya sababu kubwa ya wawekezaji kushindwa kuwekeza katika miradi ya maendeleo huko.  Serikali ya Mapinduzi ya Zanzibar imetangaza Micheweni eneo huru la uchumi Pemba lakini halijaendelezwa wala kutangazwa kikamilifu na Mamlaka ya Vitega Uchumi (ZIPA),   amesema.Aliitaka ZIPA kukitangaza kisiwa cha Pemba katika sekta ya utalii kutokana na kuwepo vivutio vingi ikiwemo fukwe zinazovutia.Baadhi ya Wawakilishi waliochangia ripoti hiyo walisema wawekezaji wameshindwa kufika Pemba na kuwekeza kwa sababu kisiwa hicho hakijatangazwa kikamilifu katika uwekezaji.Mwakilishi wa jimbo la Chake Chake, Pemba Suleiman Sarhani Said alisema uwekezaji Pemba umedorora na hivyo kuwafanya vijana kushindwa kupata ajira katika sekta binafsi.Alisema wananchi wa Pemba wamehamasika vizuri katika ujasiriamali lakini wanakosa uwekezaji katika sekta ya viwanda vidogo.  Tunaiomba ZIPA kutangaza kisiwa cha Pemba katika uwekezaji wa viwanda mbalimbali na sekta ya utalii kwa kuyaendeleza maeneo huru ya uchumi yaliyopo Micheweni,   amesema.Mwakilishi wa jimbo la Wingwi, Pemba, Said Omar ameiomba Wizara ya Biashara na Viwanda kuanzisha viwanda vidogo kusindika matunda mbali mbali ili kutoa ajira kwa vijana.Amesema Pemba kimejaliwa kuwa na mazao mbalimbali ya matunda katika msimu mzima wa mwaka ambapo tatizo kubwa ni ukosefu wa viwanda vidogo kusindika mazao mbalimbali.  Tunaiomba Wizara ya Biashara na Viwanda kujenga viwanda vidogo vitakavyosaidia kutoa ajira kwa vijana wasio na kazi,   amesema.Rais mstaafu wa Zanzibar, Dk Salmin Amour mwaka 1992 alitangaza maeneo huru ya Fumba kwa Unguja na Micheweni kwa Pemba kwa uwekezaji wa viwanda