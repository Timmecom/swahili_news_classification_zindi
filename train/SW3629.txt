 Kinana alisema hayo kwenye mikutano tofauti ya hadhara iliyofanyika katika Makao Makuu ya Tarafa ya Nshamba na Kamachumu, katika ziara yake ya siku mbili wilayani Muleba kwa ajili ya kukagua utekelezaji wa Ilani ya CCM na pia kuhamasisha uhai wa chama. Ukiona mtu anauza kahawa yake kwingine, ni kwa sababu ya bei. Kwa maoni yangu mimi, hakuna magendo hapo wanatafuta bei nzuri,  alisema Kinana kijijini Nshamba na kushangiliwa na umati uliohudhuria mkutano wake.Aliendelea kusema,  Shamba lako mwenyewe, umepanda mwenyewe, umepalilia mwenyewe, umeweka dawa mwenyewe, ukishavuna anakuja mtu wa ushirika, anakuja serikali. Alishauri kama mamlaka zenye dhamana zinataka wananchi wasiende kuuza kahawa yao Uganda, zikaulize nchini humo wanainunua kwa bei gani. Lakini huwezi kumwambia mtu kahawa yake Sh elfu tano kuna mahali anaweza kupata Sh 10,000 ukamwambia usipeleke, atapeleka,  alisema.Aliendelea kuhoji,  Mbona nyanya haina magendo? Ndizi ina magendo? Kahawa ina magendo kwa sababu mbili kwa sababu bei iko chini; Tafuteni namna bei iwe juu. Mtu kahawa yake akiamua kupeleka Uganda aruhusiwe,  alisema.Alishutumu kitendo cha kubughudhi wananchi kwa kuwasimamisha barabarani kudhibiti wasisafirishe bidhaa hiyo akisisitiza,   dawa ya kahawa si polisi wala chama cha ushirika bali ni bei ya juu. Kwa mujibu wa Kinana, juzi alikutana na maofisa wa Mamlaka ya Kahawa mjini Muleba wakamwambia sababu za bei kubwa ya kahawa ni kodi nyingi.Alisema atachukua malalamiko hayo yote na kwenda kuona wenye mamlaka kwa ajili ya kujadili suala hilo la kodi na namna ya kuziondoa.Alimwomba Mkuu wa Mkoa asaidie katika kuondoa vizuizi na bughudha wanayopata wananchi wakati wakisaka bei nzuri ya zao lao nje ya nchi hususani Uganda.Alivitaka vyama vya ushirika, Bodi ya Kahawa na Mamlaka ya Kahawa vipunguze kodi zinazosababisha bei ya zao hilo ipungue.Akiwa kwenye mkutano wa hadhara katika mji mdogo wa Kamachumu, Kinana aliambiwa bei ya kahawa safi isiyo na maganda, kilo wanaiuza kwa Sh 3,000 nchini wakati nchini Uganda inauzwa takribani Sh 7,000. Kahawa yenye maganda ni Sh 2,500.