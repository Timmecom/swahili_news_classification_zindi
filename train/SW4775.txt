 Mafunzo hayo yametolewa kwa wajasiriamali wa eneo la Pugu Station Dar es Salaam na lengo la mafunzo hayo ni kuwawezesha kupata masoko na mikopo na kujichangia kwa hiari mafao ya uzeeni.Akizungumza kwenye mafunzo hayo, Mkurugenzi wa TWB, Margareth Chacha alisema wamekuwa wakiendesha mafunzo hayo katika maeneo tofauti ili kuwasaidia wafanyabiashara wadogo waweze kuzalisha bidhaa zenye ubora ambazo zinaweza kushindana sokoni.Alisema wajasiriamali wengi wamekuwa wakizalisha bidhaa aina mbalimbali ila wamekuwa wakipata matatizo ya kupata masoko.Alisema benki yake imeanza kuwatafutia masoko ya bidhaa wanazozalisha na wameanza kuwapa mikopo ya fedha taslimu, viwanja na mikopo ya magari aina ya Pick-up, bodaboda na teksi za biashara.Alisema wamekuwa wakishirikiana na NSSF mjasiriamali anapopatwa ugonjwa ambapo shirika hilo linawapatia matibabu katika hospitali aliyochagua kwa Sh 20,000 na ni lazima awe mwanachama wa shirika. Wanaotibiwa bure ni baba, mama na watoto wanne.Chacha alisema wanashirikiana pia na kampuni ya mipango miji ya Ardhi kupata hati kwa waliokopa viwanja, zilizoandaliwa kisheria ambapo mjasiriamali kisheria anaweza akaitumia kukopea benki.Alisema lengo la utaratibu huo ni kuwawezesha akinamama kumiliki mali kutokana na wengi walikuwa na changamoto ya kushindwa kupata mkopo kutokana na kukosa dhamana ya kukopa benki.