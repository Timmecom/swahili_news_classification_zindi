 SERIKALI kuondoa adhabu ya viboko shuleni kuchangia kwa kiasi kikubwa mmomonyoko wa maadili kwa watoto pamoja na kujiingiza katika vitendo vya uhalifu, wamesema baadhi ya walimu.Mwalimu wa Mkuu wa Shule ya Msingi Maweni iliyoko Kigamboni jijini Dar es Salaam, Pancras Nchimbi akizungumza na gazeti hili hivi karibuni alisema watoto wamekuwa wakorofi na hawajali wanapoonywa na walimu wao kwa sababu wanajua hakuna adhabu ya viboko.  Katazo la watoto kuchapwa limeongeza mmomonyoko wa maadili, tabia za watoto zimekua mbaya, sera ya kuzuia watoto kuchapwa imechangia watoto kuwa jeuri na kutokuwa na nidhamu,  alisema Mwalimu Nchimbi.Alisema mwanafunzi anaweza kumpita mwalimu bila kumsalimia, kumtukana au akatenda jambo baya mbele ya mwalimu kwa sababu anajua hawezi kuchapwa na kuwa serikali kupanga adhabu imesababishja jeuri kwa wanafunzi pamoja na kuweka mpaka kati ya wazazi na walimu.Mwalimu Nchimbi alisema serikali na jamii itambue kuwa mwalimu ni mlezi mkuu wa watoto kwani anajua tabia na mwenendo wa mtoto kuliko mzazi na kuitaka serikali na jamii itambue kuwa mwalimu ni mlezi mkuu wa watoto kwani anajua tabia na mwenendo wa mtoto kuliko mzazi.  Siku za karibuni askari walikuja kumchukua mtoto hapa shule baada ya kuiba huko mtaani, watoto wamekua watukutu, wezi, watoro na wanacheza kamari hata mbele ya mwalimu hawajali, ukimpiga anakuja na mzazi na askari kukukamata mwalimu,  alisema.Sheria ya Elimu Sura ya 353 marejeo ya mwaka 2002 Kifungu cha 61(1)(v) kinampa mamlaka Waziri wa Elimu kutunga kanuni za masuala mbalimbali zitakayokidhi utekelezaji wa masuala ya sheria hiyo ambayo ndiyo inayotoa maelekezo ya adhabu baada ya kuripotiwa matukio ya walimu kutoa adhabu kali kwa wanafunzi. Mamlaka ya kutoa adhabu ya viboko iko kwa Mwalimu Mkuu wa shule lakini anaweza kumteua mwalimu yeyote kutoa adhabu hiyo kuchapa viboko visivyozidi vinne na mwalimu anayechaguliwa kutoa adhabu atakuwa na mamlaka ya kutoa adhabu pale tu atakapopata idhini ya mwalimu mkuu katika tukio husika.