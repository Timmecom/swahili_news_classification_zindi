 Akizungumza na waandishi wa habari jijini Dar es Salaam jana, Ofisa Uhusiano Mkuu wa TTB, Geofrey Tengeneza alisema TTB kwa kushirikiana na hoteli za Serena wamewaalika waandishi wa habari kutoka Afrika ya Kusini kwa lengo la kuwatumia kuutangaza utalii ambapo wameweza kuwatembeza Hifadhi ya Taifa ya Selou na Zanzibar.Alisema mkakati wa kutangaza utalii kwa kushirikiana na sekta binafsi ulipitishwa mwaka jana na ni wa miaka mitano ambapo katika mkakati huo watashirikishwa waandishi wa habari kutoka nchi za nje kuja nchini kujionea.Aidha, Meneja Masoko wa TTB, Geofrey Meena alisema nchi zilizowekwa katika mkakati huo wa kuitangaza Tanzania mbali na nchi hizo nyingine ni pamoja na Marekani, Uingereza, Italia, Ujerumani, Ufaransa, Uturuki, Uholanzi, India na Brazil.Alisema Bodi ya utalii itawatumia pia waandishi wa habari hapa nchini, wasanii pamoja na wanamitindo na mitandao ya kijamii, kutangaza vivutio vyake ikiwemo Tweeter, facebook, Blog na instagram.Mkuu wa msafara huo wa waandishi kutoka Afrika ya Kusini ambaye ni Meneja Mauzo na Masoko wa Hoteli za Serena wa Afrika ya Kusini, Karin Sieberhagen alisema Tanzania ina vivutio vingi ambavyo watu wengi hawavijui.