 Kaimu Ofisa Habari wa TFF, Clifford Ndimbo amesema, Kamati ya Rufaa ya maadili inatarajia kukaa leo kuanzia saa 5:00 asubuhi kusikiliza rufaa ya Wambura.  Kamati ya Rufaa ya Maadili inatarajia kukaa kesho (leo) kusikiliza rufaa ya Michael Wambura ambaye alikata rufaa baada ya kufungiwa kujihusisha na soka maisha na kamati ya maadili ya TFF,  alisema Ndimbo Anaruhusiwa kuja kutoa utetezi wake kwa njia ya mdomo, maandishi au kuleta vielelezo vyote vya utetezi wake pia anaweza kuleta mwakilishi akiwa na barua ya uwakilishi au anaweza kuamua kutokuja kabisa,  amesema Ndimbo.Ndimbo alisema Wambura alishapelekewa wito wake na anaamini atakuwa amepokea na gharama zitakuwa juu yake mwenyewe.Wakili wa Wambura, Emanuel Muga amesema mteja wake amepokea wito kutoka kamati ya rufaa ya maadili na atakwenda kutetea haki yake mbele ya kamati hiyo. Ni kweli Michael Wambura amenieleza amepata wito na wito huo ni kwa ajili ya kikao cha Jumamosi saa 5:00 asubuhi pale TFF na mteja wangu amenihakikishia kwenda kutetea haki yake mbele ya kamati na ana hoja zake,  amesema Muga.