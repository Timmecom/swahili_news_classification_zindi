 POLISI mkoani Rukwa inamshikilia mwalimu wa Shule ya Sekondari Kate wilayani Nkasi, Peter Salamba kwa kumpiga kwa fimbo usoni mwanafunzi wa kidato cha tatu, Nicholous Kwimba (17) wakati akimwadhibu kwa kuchelewa kuwasili shuleni asubuhi na kumsababishia  upofu .Kamanda wa Polisi Mkoa wa Rukwa, Mathias Nyange alithibitisha kuwa mkasa huo ni Mei 21, mwaka huu saa mbili na nusu asubuhi wakati mtuhumiwa alipomwadhibu mwanafunzi huyo kwa kosa la kuchelewa kuwasili shuleni hapo. Hata hivyo, mkasa huu pamoja na kutokea tangu Mei, mwaka huu walimu shuleni hapo waliuficha kwa kutotoa taarifa ya kweli ili kumlinda mtuhumiwa, wakidai kuwa mwanafunzi huyo alijeruhiwa macho yote mawili wakati akikata mti,  alieleza Kamanda huyo.Aliwapongeza raia wema ambao waliwataarifu askari polisi kuhusu tukio hilo na kusababisha mtuhumiwa akamatwe na kuhojiwa.Mganga Mfawidhi wa Hospitali ya Mkoa wa Rukwa, iliyopo mjini Sumbawanga, Dk John Lawi akizungumza na gazeti hili kwa njia ya simu jana, alikiri kuwa mwanafunzi huyo amepokelewa na kulazwa katika wodi namba tatu kitanda namba sita kwa matibabu. Kitabibu kwa sasa ni mapema mno kusema kuwa amepofuka isipokuwa tumemweka katika uangalizi wa kitabibu kwa siku tano ambapo majibu sahihi ya kitabibu yataainisha wazi kama amepofuka au la,  alisisitiza.Akizungumza na gazeti hili kwa taabu akiwa amelazwa hospitalini hapo kwa matibabu, Nicholaus alieleza kuwa mwalimu huyo alimcharaza viboko viwili makalioni na fimbo ya tatu alimpiga usoni na kumsababishia maumivu makali machoni na hapohapo hakuweza kuona tena hadi sasa. Tulikuwa wanafunzi 11 tuliochelewa kufika shuleni siku hiyo ya tukio wote tunalazimika kutembea umbali mrefu kutoka nyumbani, mie nilikuwa wa pili kuadhibiwa na baada ya mkasa huo kutokea wanafunzi wengine waliobaki hawakuadhibiwa tena,  alieleza.Aliongeza kusema kuwa macho yote mawili yamepoteza nuru. Hapa nilipo nakusikia lakini siwezi kabisa kukuona isitoshe bado nahisi maumivu makali machoni,  alieleza.Baba yake mzazi, Cresia Kwimba akiwa hospitalini hapo akimuuguza mwanae, alisema kuwa anachotaka ni mwalimu huyo aliyemjeruhi mwanawe asifikishwe mahakamani, bali achangie matibabu ya kumuuguza mgonjwa huyo.