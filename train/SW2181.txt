 WAZIRI wa Madini, Angellah Kairuki ameuagiza Wakala wa Usajili, Ufi lisi na Udhamini (Rita) kuvunja uongozi wa Mfuko wa Udhamini wa North Mara ( Bodi ya Wadhamini na Menejimenti) kwa kushindwa kusimamia uendeshaji wa Mfuko kwa tija na kuandaa utaratibu mzuri wa usimamizi wa Mfuko huo utakaokuwa na manufaa kwa Taifa.Aidha, amemwagiza Mkuu wa Wilaya ya Tarime kuruhusu fedha za Keng anya Enterprises Ltd ( KEL) kuendelea kulipwa hadi vyombo vya uchunguzi vitakakapobaini na kuelekeza vinginevyo na Mkuu wa Mkoa wa Mara kusimamia utekelezaji wa agizo hilo. Kwa kuwa Keng anya Enterprises iliomba kupata PL 303/95 kwa kufuata sheria, kanuni na taratibu zinazosimamia sekta ya madini, malipo ya mrabaha wa asilimia moja yanayopokelewa kutoka kwenye mgodi kwa mujibu wa mkataba wake ni halali,  alisisitiza Waziri Kairuki.Alitoa maagizo hayo Novemba 21, ikiwa ni utekelezaji wa maelekezo ya Rais John Magufuli aliyeelekeza kufanyika uchunguzi wa Mfuko wa North Mara Community Trust Fund.