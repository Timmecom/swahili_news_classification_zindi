 Kampuni ya Star Media Tanzania imetoa tuzo na zawadi kwa waandishi wa habari 12 kwa kuripoti habari mbalimbali kwa jamii.Mwandishi na mtangazaji wa Daily News Digital, Janeth Mesomapya ni miongoni mwa wanahabari waliopewa tuzo.Daily News Digital ni chaneli ya YouTube inayomilikiwa na Kampuni ya Magazeti ya Serikali (TSN).Tuzo hizo zimetolewa katika ofisi za kampuni hiyo jijini Dar es Salaam zikiwa na lengo la kutambua mchango wao katika kuripoti habari za burudani, michezo na teknolojia.Katika tukio hilo Meneja Mahusiano wa kampuni hiyo Tang Jing Yu ameeleza kuwa zawadi hizo ni motisha kwa wanahabari hao ili kuendelea kuripoti kwa weledi. Mchango wa wanahabari kwa jamii ni mkubwa na kutambua mchango huo ni muhimu sana kwa maendeleo ya sekta ya habari na jamii kwa ujumla,  alisema.Kwa upande wake Afisa Mahusiano Samwel Gisayi alisema   Lengo kuu si kutoa zawadi na kuwapongeza tu, bali ni kuwapa moyo kuendelea kuitumikia jamii ya Watanzania. 