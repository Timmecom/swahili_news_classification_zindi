 BAADA ya kubainika kuwapo matumizi mabaya ya fedha zaidi ya Sh bilioni 2.98 katika Halmashauri ya Ulanga mkoani Morogoro, Waziri Ofi si ya Nchi, Ofi si ya Rais Tawala za Mikoa na Serikali za Mitaa, Selemani Jafo ameagiza wote waliohusika kuvuliwa nyadhifa zao na vyombo vya dola viendelee kuchukua hatua kwa mujibu wa sheria.Pia ametaka ifikapo Januari 15, 2019, wataalamu wa mkoa wawe wametoa maelezo ya kwa nini hawakuchukua stahiki zenye tija dhidi ya ukaguzi wa ndani ya robo ya tatu ya mwaka 2017/2018 na kuagiza kufanyika ukaguzi na ufuatiliaji endelevu katika halmashauri na mikoa yote nchini kuanzia Januari mwaka 2019. Jafo alitoa maagizo hayo jana jijini hapa alipozungumza na waandishi wa habari juu ya uchunguzi maalumu uliofanywa kwa halmashauri 12 ikiwamo Halmashauri ya Ulanga ambayo ndiyo aliyoitolea maelekezo baada ya kupokea taarifa ya uchunguzi huo.Tamisemi ilifanya uchunguzi maalum katika halmashari 12 nchini ambazo ni Ulanga DC, Same DC, Mbulu, Meru DC, Itigi DC, Misungwi DC, Nyang hwale DC, Serengeti DC, Bahi DC, Mpwapwa DC na Morogoro DC. Alisema uchunguzi katika Halmashauri ya Wilaya ya Ulanga ulifanyika kuanzia Novemba 13 hadi 23 mwaka huu, ikiwa ni baada ya kuwepo malalamiko ya wananchi na Mbunge wa jimbo hilo, Goodluck Milinga (CCM).Jafo alisema zaidi ya Sh bilioni 2.98 zimebainika kupotea kutoka na matumizi mabaya ambapo watumishi wasio waadilifu walikiuka taratibu na kufanya manunuzi hewa na kutumia fedha tofauti na malengo yaliyopangwa.  Halmashauri hii imekuwa ikifanya udanganyifu katika taarifa za miradi ya maendeleo taarifa za mfuko wa wanawake na vijana, kwa ujumla inausimamizi mbovu wa mapato na kuwa na udhibiti hafifu wa makusanyo na matumizi ya fedha za Umma alisema Jafo.Jafo alisema kuwa mkurugenzi mtendaji wa halmashauri ya Ulanga, Yusufu Semguruka kwa nafasi yake ya afisa masuhuli alishindwa kusimamia Sheria ya Fedha za Serikali za mitaa katika kudhibiti na kuweka mifumo dhabiti ya kuhakikisha fedha ziko salama kuanzia makusanyo hadi matumizi yake.  Hii ni pamoja na kushindwa kumsimamia mweka hazina wa halmashauri katika kutekeleza majukumu yake na kwa kushindwa kutekeleza majuku hayo amesababisha hasara halmashauri ya shilingi 2,980,172,763.60  alisema Jafo.Jafo aliongeza:   Kutokana na hali hii, Mkurugenzi wilaya ya Ulanga, taratibu zake za kinidhamu zitatolewa ufafanuzi hapo baadaye.  Akifafanua zaidi, Jafo alisema Rajabu Siriwa ambaye alikuwa ni mweka hazina alichangia kuhujumu mapato kwa kuweka utaratibu ambao umeisababishia hasara serikali kwa kuidhinisha malipo ya zaidi ya Sh 225,586,400 nje ya bajeti bila idhini ya Ofisi ya Rais Tamisemi ambapo marekebisho hayo yalihusisha posho ya safari ya Mkurugenzi Mtendaji Sh milioni 192 na pia kukusanya mapato na kutoyapeleka benki. Katika mfumo wa LGRCIS umeonyesha halmashauri ilikusanya fedha ambazo hazikupelekwa benki kabisa shilingi 760,686,732.43 fedha hizi hazijulikani matumizi yake halisi ni nini.  Jafo alisema pia Siriwa anatuhumiwa kuandaa taarifa zenye udanganyifu kwa utekelezaji wa miradi ya maendeleo inayotumia fedha za makusanyo ya ndani.  Halmashauri imeripoti kupeleka shilingi 301,442,686 uhalisia wamepeleka 113,406,106.34 na udanganyifu katika mfuko wa vijana na akina mama halmashauri inaripoti kupeleka shilingi milioni 120, uhalisia wamepeleka Sh 31,500,000 kwa mwaka 2017/18 na mwaka 2018/19 hadi Novemba 2018 wakati uchunguzi unakamilika walikuwa hajapeleka hata shilingi moja.  Pia amehusika kufanya matumizi ya fedha kinyume na malengo ya kupeleka hizo, halmashauri ilitumia Sh milioni 24 fedha za ruzuku ya awaida kutoka Hazina kulipa mfuko wa wanwake na vijana badala ya kutumia makusanyo ya ndani na walitumia Sh milioni 13 kulipa posho za madiwani. Alisema pia mweka hazina huyo alishindwa kuwasilisha nyaraka za malipo kutoka hoja ya Mkaguzi wa ndani katika robo ya tatu ya mwaka 2017/18 zenye thamani ya zaidi ya Sh milioni 4.43 na mpaka leo nyaraka za zaidi ya Sh milioni 144.91 bado hazijapatikana.Aidha, Jafo alisema Kaijage akiwa anakaimu ofisi ya mkurugenzi Februri 1 hadi 8, mwaka huu alihusika kwenye kuihujumu halmashauri kwa mapato ya Sh milioni 470 yaliyopolelewa kutoka kiwanda cha Kilombero Valley Teak Company kwa kuzirejesha kwa mlipaji siku hiyohiyo waliyopokea.  Pia alisaini hati ya malipo kumlipa Bahari Pharmacy kwa siku ambayo hakuwa Kaimu Mkurugenzi na Mkurugenzi alikuwepo,  alisema.Aidha, alisema Stanley Nyange na Isaack Mwasankope ambao ni wahasimu walikujumu halmashauri kwa kutumia kaunti zao binafsi kupokea fedha zaidi ya Sh milioni 203.39 za makusanyo na kutoka vituo vya makusanyo. Alisema pia Mwasankope, Salehe Mbogoso na Johnson Mwanyombole (wahasibu) walihusika kuchukua Sh milioni 168 zikiwa ni fedha za makusanyo ya Kivuko na kuzitumia bila kupeleka benki.Alisema Yassin Galahenga na Mohamed Saidi wataalamu wa TEHAMA walishirikiana na wahasibu kurekebisha ankara na kufuta madeni bila idhidi ya mkurugenzi huku Nyange, Charles Emman (wahasibu) na Galahenga (Tehama) arekebisha ankara za wateja ya zaidi ya Sh milioni 79.9 bila idhini ya mkurugenzi.Jafo alisema Ndabila (Ofisa Manunuzi) alihusika na manunuzi hewa ya daa zenye thamani ya Sh milioni 73.21 pamoja na malipo ya zaidi ya Sh milioni 146.42 huku kukiwa hakuna ushahidi wa daa Alisema pia Goodluck Mbata (Mhasibu wa Hospitali ya Wilaya) aliandaa malipo na kusainisha mara mbili kwa watu tofauti huku Dk Abdallah Risasi (DMO) na Jackson Nyabusani (Mfamasia) walifanya njama ya kununua dawa ambazo hazikupokelewa na kulipa zaidi ya fedha zilizoanishwa kwenye mkataba ya Sh milioni 146.42 badala ya Sh milioni 73.Kutokana na hali hiyo, Jafo aliagiza Ofisi ya Mkuu wa Mkoa wa Morogoro kuhakikisha kuwa wakuu wa idara na vitengo waliohusika akiwemo Ndabila aliyehamishiwa itilima, na Siriwa ambaye amehamishiwa Gairo wavuliwe nyadhifa zao na mamlaka za nidhamu na vyombo vya dola viendele na hatua kwa mujibu wa sheria. Alisema watumishi wote waliohamishiwa Halmashauri ya Ulanga wakiwa na makosa yaani DPMU Ndabila na DT Siriwa warejee halamashauri ya Ulanga ili kuiwezesha halmashauri na vyombo vya Dola kufanya kazi yake.