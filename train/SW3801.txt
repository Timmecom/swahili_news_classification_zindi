 LEO Bunge linatarajiwa kupitisha bajeti ya makadirio na matumizi ya Wizara ya Maji kwa mwaka wa fedha 2019/20.Waziri wa Maji, Profesa Makame Mbarawa ameliomba Bunge lipitishe zaidi ya Sh bilioni 634.196 huku fedha zilizotengwa kwa ajili ya maendeleo, zikiwa ni Sh bilioni 610.469 ambazo zitatumika kukamilisha mradi mbalimbali ya maji nchini.Kati ya fedha zilizoombwa zaidi ya Sh bilioni 23.7 zitatumika kwa ajili ya matumizi ya kawaida na fedha za mshahara kwa wafanyakazi za wizara na chuo cha maji. Kati ya fedha za maendeleo Sh bilioni 610.469 za maendeleo, Sh bilioni 349.449 sawa na asilimia 57 ni fedha za ndani na Sh bilioni 261.020 sawa na asilimia 43 ni fedha za nje. Profesa Mbarawa alisema kiasi hicho cha fedha lilichoombwa kimelenga kufikisha majisafi na salama kwa asilimia 85 kwa vijijini na asilimia 90 kwa mjini ifikapo mwaka 2020. Hali ya sasa ya upatikanaji wa maji katika maeneo ya vijijini umeongezeka mwaka mmoja uliopita kutoka asilimia 58.7 hadi asilimia 64.8 huku wa mijini ikifika asilimia 80.Hadi kufikia Aprili, mwaka huu, jumla ya miradi ya maji 1,659 yenye vituo vya maji 131,370 imejengwa huku kati ya vituo vilivyojengwa vituo 86,780 vinafanya kazi na uwezo wa kuwahudumia watu watu 25,359,290 ambao ni sawa na asilimia 64.8 ya wananchi waishio vijijini.Katika kipindi hicho mwaka jana, vituo 85,286 na uwezo wa kutoa maji kwa watu 21,321,500, ambayo ni sawa na 58.7 ya watu.Baadhi ya miradi inayotarajiwa kutekelezwa kwa mwaka wa fedha ni pamoja na utafutaji wa vyanzo vipya vya maji, uchimbaji wa visima 100 kwa ajili ya kusambaza maji katika shule za msingi na sekondari mradi utakaotekelezwa kwa ushirikiano wa Serikali na Serikali ya Oman.Pia serikali itatekeleza mradi wa kuboresha huduma ya uondoaji majitaka kwa kushirikiana na Serikali ya Korea Kusini, utakaogharimu dola za Marekani milioni 90.