 Rais John Magufuli amemwagiza Mkuu wa Mkoa wa Mbeya Albert Chalamila kuhakikisha serikali inagharamia matibabu ya mtoto aliyelawitiwa mkoani Mbeya.Mama wa mtoto huyo mwenye umri wa miaka 9, aliyejitambulisha kwa jina la Swaumu, alimwambia Rais Magufuli jana, Ijumaa kuwa mwanaye ana hali mbaya kiafya ikiwa ni pamoja na kutokwa na haja kubwa mfululizo, baada ya kulawitiwa na mwanaume wa miaka 53.Mama huyo alieleza kuwa hatahivyo amekuwa hapati ushirikiano wa kutosha kutoka kwenye vyombo vya dola. Akizungumza leo, Jumamosi katika viwanja vya Sabasaba, alipokuwa akifungua barabara ya Mbeya-Lwanjilo-Chunya na kuweka jiwe la msingi la ujenzi wa barabara ya Chunya- Makongolosi, Rais Magufuli amesema amefatilia kesi hiyo na mwanaume huyo amehukumiwa kifungo cha maisha. Nilituma watu wangu waende gerezani kuangalia kama mtuhumiwa huyo yupo, na ni kweli walimkuta na wakampiga picha wakaniletea, na ninampongeza Hakimu Mkazi Michael Mteite, aliyetolea hukumu kesi hiyo,  alisema.Aliongeza kuwa jina la Hakimu huyo Mteite lipelekwe kwenye mapendekezo kwa Jaji Mkuu, kwa majina yatakayoteuliwa Ujaji, ili naye awe Jaji.