 MLINDA mlango wa timu ya taifa ya Tanzania, Taifa Stars, Juma Kaseja amefunguka kuwa kutokana na hamasa ya wachezaji iliyopo ndani ya timu hiyo kuna uhakika mkubwa wa kuibuka na ushindi katika mchezo dhidi ya Kenya.Tanzania na Kenya zinakutana leo Dar es Salaam kusaka tiketi ya kuwania kufuzu fainali za Mataifa ya Afrika kwa wachezaji wa ligi za ndani (Chan 2020).Stars kwa sasa walipiga kambi na kufanya mazoezi kwenye Uwanja wa Uwanja wa Boko Veterani, Bunju chini ya kocha mkuu Etiene Ndayiragije akisaidiana na Selemani Matola na Juma Mgunda.Akizungumza mara baada ya mazoezi, Kaseja ambaye pia ni mchezaji wa Klabu ya KMC alisema mchezo dhidi ya Kenya ni mgumu mno, lakini wanaamini watapata matokeo mazuri.Alisema kuwa kitu kinachomfanya aamini hivyo ni kutokana na ushindani mkubwa uliopo kwenye timu hiyo unaoneshwa kwenye mazoezi hali inayofanya kila mmoja kuweza kujiandaa ipasavyo na mchezo huo.Alisema kuwa mchezo wao dhidi ya Kenya ni mgumu lakini kutokana na kuwafahamu vizuri wapinzani wao na maandalizi mazuri waliyoyapata wana uhakika wa kushinda na kujitengenezea mazingira mazuri ya kukata tiketi ya mashindano hayo. Kenya tumewahi kucheza nao mara nyingi, tunawafunga na wao wanatufunga kwakuwa wanakuja kucheza nyumbani hivyo tunauhakika wa kupata ushindi ili tujiwekee mazingira mazuiri katika mchezo uijao. Hii ni timu ya taifa ya Tanzania kila Mtanzania ana haki ya kuitumikia, mazoezi ni mazuri tuliopo kikosini kila mmoja anapambana kupata nafasi ya kucheza, ushindani ukiwa mkubwa basi kuna uhakika wa kupata matokeo mazuri,  alisema Kaseja.