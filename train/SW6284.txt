 Rais John Magufuli ameshuhudia utiaji saini wa mkataba wa ujenzi wa mradi mkubwa wa umeme wa Bonde la Mto Rufiji.Shughuli hiyo imefanyika asubuhi ya leo, Ikulu jijini Dar es Salaam na kuhudhuriwa wataalam na viongozi mbalimbali wa Tanzania na Misri.Baada ya kukamilika, mradi huu unatarajiwa kuzalisha umeme megawati 2,115, ambao ni mwingi zaidi ya umeme wote unaozaliwa hivi sasa nchini wa megawati 1,560.Mradi huu wenye thamani ya Sh tril 6.5/- utatekelezwa kwa kipindi cha miezi 36 (sawa na miaka mitatu) chini ya kampuni ya Arab Contractors kutoka nchini MisriAkizungumza kwenye tukio hilo, Rais Magufuli amesema mradi huu utakuwa msingi mzuri wa kufikia malengo ya serikali ya kuwa nchi ya uchumi wa kati kupitia uchumi wa viwanda.Ameeleza kuwa mradi huu ni rafiki kwa mazingira kwani utapunguza ukataji wa miti kwa ajili ya kuchoma mkaa na kuni, nishati ambazo matumizi yake ni asilimia 92 nchini huku mkoa wa Dar es Salaam ukiwa kinara kutokana na idadi kubwa ya wakazi wake kutumia nishati hiyo hatari kwa mazingira. Tukizalisha umeme mwingi kwenye mradi huu, uzalishaji wa viwandani utaongezeka, bidhaa zitakuwa za bei ndogo na hivyo tutaweza kushindana kwenye soko la kimataifa,  aliongeza.Alisema pia mradi huu utatoa ajira kwa maelfu ya Watanzania, hivyo wajipange kutumia fursa hizo.Mradi huu wenye thamani ya sh tril 6.5/- utatekelezwa kwa kipindi cha miezi 36 na mkandarasi Arab Contractor wa kutoka nchini Misri.