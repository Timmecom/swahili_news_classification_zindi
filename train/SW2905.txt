 MSHAMBULIAJI wa kimataifa wa Tanzania, Mbwana Samatta  Samagoal  ameshinda tuzo ya mchezaji Bora Mwafrika katika Ligi ya Ubelgiji maarufu  Jupiler Pro League .Samatta anayecheza katika klabu ya KRC Genk nchini humo alishinda tuzo hiyo iitwayo Kiatu cha Ebony katika sherehe za tuzo za Jupiler Pro League zilizofanyika usiku wa kuamkia jana kwenye ukumbi wa Birmingham Palace mjini Brussels.Samatta anakuwa mchezaji wa tatu wa Genk kushinda tuzo hiyo baada ya Souleymane Oulare wa Guinea kuwahi kushinda mwaka 1999 na Moumouni Dagano wa Burkinafaso kuwahi kushinda mwaka 2002. Aidha, Genk pia imetoa kocha Bora wa msimu wa huu wa Jupiler Pro League, Mbelgiji Philippe Clement.Nyota wengine wa KRC Genk walioingia kwenye kinyang anyiro na kutolewa ni Ruslan Malinovskyi na Alejandro Pozuelo (Mchezaji Bora) na Promise (Sander Berge). Samatta ameshinda tuzo hiyo baada ya kazi nzuri msimu huu, akiisaidia Genk kukaribia kutwaa ubingwa wa Ligi Daraja la Kwanza Ubelgiji.Hadi sasa, amefunga mabao 23 msimu huu akiwa anaendelea kuongoza kwenye mbio za ufungaji bora. Kwa ujumla, Samatta mwenye umri wa miaka 26, ameifungia Genk mabao 63 katika mechi 153 za mashindano yote tangu amejiunga nayo Januari mwaka 2016 akitokea TP Mazembe ya Congo DR.Katika ligi ya Ubelgiji pekee amefunga mabao 47 katika mechi 120, kwenye Kombe la Ubelgiji amefunga mabao mawili katika mechi tisa na ligi ya Europa amefunga mabao 14 katika mechi 24.