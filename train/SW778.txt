 WIZARA ya Ujenzi, Mawasiliano na Usafi rishaji imesema meli ya mv Maendeleo haitauzwa, kwa sababu huduma zake zinahitajika za kusafi risha abiria na mizigo katika ukanda wa Unguja na Pemba.Hayo yalisemwa na Naibu Waziri wa Ujenzi, Mawasiliano na Usafirishaji, Mohamed Ah- mada (pichani), wakati akijibu swali la mwakilishi wa jimbo la Kiwani Pemba, Mussa Ali Mussa aliyetaka kujua lini meli hiyo itafanyiwa matengenezo baada ya kushindwa kufanya kazi kwa muda mrefu sasa. Ahmada alisema jumla ya dola za Marekani milioni 1.3 zinahitajika kwa ajili ya kuifanyia matengenezo meli hiyo ikiwemo kuisafirisha na kuipeleka Chelezoni Mombasa.Alisema hadi sasa jumla ya Dola za Marekani 500,000 tu zimepatikana kwa ajili ya kuifanyia matengenezo meli hiyo. Alisema meli hiyo haiwezi kufanyiwa matengenezo nchini, kwa hivyo lazima ipelekwe Mombasa.  Meli ya mv Maendeleo inahitaji Dola za Marekani milioni 1.3 kwa ajili ya matengenezo makubwa na kuiepeleka chelezoni ili iweze kufanya kazi zake za kutoa huduma za usafirishaji abiria na mizigo katika ukanda wa Unguja na Pemba,   alisema.Mapema, Ahmada alisema serikali haina nia ya kuiuza meli hiyo ambapo utafiti umebaini kwamba bado ina tija kubwa kwa serikali. Kwa mfano alisema wapo wafanyabiashara tayari wameonesha nia ya kuikodi meli hiyo kwa ajili ya shughuli zao za kibiashara.  Mwenyekiti napenda kuwajulisha Wajumbe wa Baraza la Wawakilishi kwamba seri- kali haipo tayari kuiuza meli hiyo kwa sababu bado ina tija na faida kubwa za huduma za usafiri kwa wananchi wetu wa Unguja na Pemba, alisema. Shirika la Meli za Zanzibar linamiliki meli tatu ikiwemo ya mv Mapinduzi 11 pamoja na Maendeleo na meli nyengine ni ya mv Ukombozi inayotoa huduma za mafuta.