 Kampuni ya Magazeti ya Serikali (TSN) imesema, wadau watakaojitokeza kudhamini maonesho ya pili ya viwanda na kongamano la fursa za biashara na uwekezaji mkoa wa Pwani watapata faida kubwa.Meneja Mauzo na Masoko TSN Januarius Maganga amesema jijini Dar es Salaam nguvu ya kampuni hiyo ni kubwa katika kutoa taarifa na inashirikiana pia na vyombo vingine likiwemo Shirika la Utangazaji Tanzania (TBC).Maganga amesema hayo leo wakati alipoongoza ujumbe wa TSN wakati wa mazungumzo ya uongozi wa Mkoa wa Pwani, TSN na menejimenti ya Benki ya Maendeleo ya TIB. In terms of matangazo value tunayotoa ni kubwa sana kuliko bei za kawaida, kubwa sana, kuna wiki tatu nne kil siku mpo kwenye matangazo yetu ni tofauti kama ningekuletea ile rate card yangu amesema.Maganga amesema, mdau atakayedhamini atapata uhuru mkubwa wa kujieleza kwa wananchi ikiwa ni pamoja na kuwasilisha mada, kuweka matangazo siku ya kongamano na kuwa na banda wakati wa maonesho ya viwanda. Kuna faida nyingi pia mnaweza mkapata mara tutakapokubaliana ni washiriki basi mnakuwa kwenye matangazo yote kwenye magazeti na vyombo vingine ambavyo tunashirikiana navyo nipende tu kusema tuna ushirikiano na TBC, Channel Ten na redio nyingine kama E FM  amesema.Amesema, wadau pia wanaweza kutumia fursa ya kujitangaza kwenye toleo maalum lenye kurasa 48 kwenye gazeti la Habarileo siku ya kongamano Oktoba tatu. Ni fursa nzuri sana pale kuweza kujitangaza ikiwapendeza mnaweza mkawa wadhamini wakuu wa lile toleo basi kwenye page (kurasa) 48 nina hakika karibu bidhaa zenu zote mnaweza mkazionesha pale amesema.