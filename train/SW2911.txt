 KOCHA wa Simba, Patrick Aussems ameanza kuwahofi a wapinzani wake katika mchezo ujao wa Ligi ya Mabingwa Afrika, Mbabane Swallows akisema hautakuwa mchezo rahisi.Mchezo huo unatarajiwa kuchezwa Novemba 27, mwaka huu, kwenye Uwanja wa Taifa, Dar es Salaam na ule wa marudiano utachezwa Desemba 4, nchini eSwatini. Akizungumza na gazeti hili, Kocha Aussems alisema lengo lao la kwanza ni kushinda kwanza nyumbani ingawa anaona kuwa utakuwa ni mchezo mgumu na wenye ushindani mkubwa kutokana na ubora wa timu hiyo ya eSwatini. Hakuna mchezo rahisi hata kama upo kwenye uwanja wa nyumbani, na ukitizama Mbabane ni timu nzuri, ndio maana wanashiriki mashindano haya mfululizo, lakini tunajipanga kutafuta ushindi,  alisema.Alisema ataendelea kutumia mbinu zake za kushambulia ili kupata mabao mengi na kucheza soka la burudani. Kocha huyo alisema kikosi chake kinaendelea vizuri na maandalizi mazuri kwanza kufanya vizuri katika mchezo ujao wa ligi na kujiandaa dhidi ya mchezo huo wa kimataifa. Iwapo Simba itafanikiwa kushinda mchezo huo wa nyumbani na ugenini basi itakutana na kati ya Nkana ya Zambia au Desportiva Do Songo ya Msumbiji