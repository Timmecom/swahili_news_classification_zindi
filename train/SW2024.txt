 Rais John Magufuli amewataka wanafunzi na wahadhiri wa vyuo vikuu vya Teknolojia Mbeya (MUST), Mzumbe na Saint Augustine (SAUT) kutekeleza majukumu yao kwa haki na kutumia muda ipasavyo.Akizungumza wananchi na Jumuiya ya wanataaluma wa vyuo hicho, Rais amesema wanafunzi wanapoteza muda wao mwingi kwa mambo ambayo hayawasaidii katika masomo.Rais Magufuli ameeleza hayo katika Chuo cha must baada ya kuweka jiwe la msingi katika mradi wa ujenzi wa maabara ya chuo hicho, jijini Mbeya, leo, Ijumaa.Amewaonya madhara ya kuendekeza ngono vyuoni kwani mbali na kufeli masomo, wanakuwa hatarini kupata magonjwa ya zina na Ukimwi.  Nawahusia wanangu, mshinde shetani.Najua majaribu ni makubwa inabidi niwaambie najua hamjazoea hilo,  alisisitiza Rais Magufuli. Hata hivyo, amewataka wahadhiri kutenda haki kwa kutowakosesha wanafunzi maksi wanazostahili ili wafeli. Walimu mtende haki kwa wanafunzi msije kuwanyima maksi ili mbembelezwe .mtabembelezwa na wangapi,  Rais alihoji huku wanafunzi wakionekana kufurahia.Rais amehitimisha ziara yake ya siku tisa mkoani Mbeya baada ya kuzungumza na wananchi na kuzindua miradi ya maendeleo huku akiwawataka viongozi kutenga siku maalum ya kutatua kero zinazowagusa wananchi moja kwa moja.