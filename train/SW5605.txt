 Vodacom kwa sasa imekuwa ikifungua maduka sehemu mbalimbali ili kuwapunguzia gharama na muda wateja wake ikiwemo lililofunguliwa jana Tabata Magengeni jijini Dar es Salaam duka ambalo litatoa huduma kwa wakazi wa maeneo ya Tabata.Mkuu wa Idara ya Mauzo ya Rejareja wa kampuni hiyo, Upendo Richard, amewataka wateja hao kutumia ipasavyo duka hilo na kuachana na adha ya kusafiri kwenda mbali kutafuta huduma za Vodacom kwani duka hilo litakuwa likitoa huduma zote wanazo hitaji wateja wa kampuni hiyo. Huduma katika maduka yetu yote bila kujali eneo lililopo zina ubora sawa na za kiwango cha juu,  alisema Upendo na kuongeza;  lengo letu ni kuwasogezea wateja huduma karibu na walipo hivyo tunawaomba wayatumie kwa kujiamini. Kwa Upande wao wakazi wa Tabata, Saimon Rugenga na Arafa Hamza ambao ni wateja wa kwanza kupata huduma katika duka hilo, walisema kusogezwa kwa huduma kwa wateja katika maeneo hayo, ni jambo jema kwani sasa wateja wa matandao huo hawatopata tena tabu ya kusafiri kutoka Tabata kwenda maeneo mengine ya mji kufuata huduma hiyo. Eneo hili la Tabata Magengeni ni eneo la makazi ya watu, tumezoea kuona maduka kama haya yakijengwa sehemu zenye maofisi au biashara, sasa lipo hapa,  alisema Rugenga.