 Ramadhan ambaye pia ni mfanyabiashara wa bidhaa mbalimbali, pamoja na gari hiyo pia alijishindia zawadi kutoka Samsung ikiwa ni pamoja na kompyuta mpakato, mashine ya kufulia nguo, jokofu, simu ya Galaxy Tab 10.1, jiko la kupashia chakula, luninga ya LED 32 , deki ya DVD na muziki wa nyumbani zilizokuwa zimewekwa ndani ya gari hiyo.Akizungumzia promosheni hiyo, Meneja Mauzo na Usambazaji wa Samsung Tanzania, Sylvester Manyara alisema kwamba, lengo lake lilikuwa ni kujiweka karibu na wateja wao sambamba na kutoa elimu juu ya umuhimu wa bidhaa halisi ili kuwaepusha na hasara. Pambika na Samsung ilikuwa ni promosheni ya wiki saba ambayo ilizinduliwa mwanzoni mwa mwezi Novemba ikiwa na lengo kuu la kuwazawadia wateja wa Samsung wanaonunua bidhaa halisi za Samsung na kuzisajili kwenye mfumo maalumu wa dhamana. Lakini si hilo tu bali ujumbe wa kampeni ulikuwa pia ukitoa fursa na kuwahamasisha Watanzania kuangalia uhalisia na uhalali wa bidhaa wanazonunua katika maduka mbalimbali ili kuepuka bidhaa zisizo na ubora,  alisema Manyara.Alisema katika kipindi cha kuanzia Novemba hadi jana, mbali na kutoa elimu hiyo kwa wananchi mbalimbali pia wamewazawadia wateja 15 katika droo za kila wiki katika kipindi cha wiki saba kabla ya jana kutoa zawadi hiyo ya gari.