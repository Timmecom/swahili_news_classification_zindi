 WAZIRI Mkuu, Kassim Majaliwa anatarajiwa kufungua Mafunzo ya Wakuu wa Mikoa na Maofisa Tawala Mikoa wapatao 52 kwa lengo la kuwapiga msasa juu ya namna ya kuongoza na kukusanya mapato.Mafunzo hayo ya uongozi ya aina yake ambayo hayajawahi kufanyika kabla, yatakuwa ya siku tano tangu leo hadi Desemba saba mwaka huu jijini hapa.Akizungumza na Habarileo, Mkurugenzi Mtendaji wa Taasisi ya Uongozi, Profesa Joseph Sembojo alisema mafunzo hayo yameandaliwa na taasisi yake kwa ushirikiano na Ofisi ya Rais-Tamisemi.Alisema ni mafunzo ya mara ya kwanza kushirikisha viongozi wa kada hiyo na hivyo yatachangia kiwango kikubwa katika kuhikisha viongozi hao wanajengewa uwezo wa kuongoza maeneo yao.Profesa Sembojo alisema mafunzo hayo yanataka kuongeza utendaji na kufanya uchaguzi na uamuzi wa mikakati, kuongoza watu na kutunza rasilimali za umma na kuwa viongozi bora katika uongozi wao.Alisema wakuu wa mikoa na maofisa tawala hao ni watu muhimu katika kuhakikisha nchini inakua kiuchumi na kimaendeleo.Alisema kutokana na programu hiyo ya nchi utawajengea uwezo wakuu hao katika kuongoza maeneo hayo lakini ni mwendelezo wa mafunzo yanayotolewa kwa ushirikiano wa Tamisemi na taasisi hiyo.Alisema mafunzo mengine kama hayo yametolewa kwa wakuu wa wilaya na wakurugenzi mara tano miezi ya Mei 2017 na Oktoba mwaka huu.Mafunzo hayo ya siku tano pamoja na mambo mengine masuala ya uongozi wa mtu binafsi, uhuru na mipaka ya mambo ya kisiasa, mikakati ya mawasiliano, protokali na masuala ya ulinzi na usalama, utunzaji raslimali za umma na masuala ya manunuzi na udhibiti wa dawa za kulevya katika maeneo yao.Akizungumzia mkutano huo, Mkuu wa Mkoa wa Dodoma, Dk Binilith Mahenge alisema yenye kama mwenyeji amejianda vyema kuhakikisha kwamba mkutano huo unafanikiwa.