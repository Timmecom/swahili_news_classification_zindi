 BODI ya klabu ya Simba imeridhia kung atuka kwa Kaimu Mtendaji wake, Crescentius Magori kwa masharti baada ya kumaliza mkataba wake wa miezi sita.Magori aliteuliwa mwishoni mwa mwaka jana kuisaidia Simba kufikia malengo kadhaa, ikiwemo kutetea taji na kufanya vizuri michuano ya kimataifa, hatua ambayo amefanikiwa. Akizungumza jana kuhusu maazimio mbalimbali yaliyofikiwa kwenye kikao cha Bodi ya klabu hiyo kilichofanyika juzi, alisema baada ya mkataba wake kuisha aliomba kuachia ngazi na kukubaliwa, lakini akiombwa kuendelea kwa miezi miwili hadi apatikane mwingine. Nimeridhia ombi lao la kuendelea kwa miezi miwili na nitasimamia upatikanaji wa mtu mwingine, hivyo, nafasi ya Mtendaji Mkuu pamoja na wakurugenzi zitatangazwa ndani na nje ya nchi ndani ya siku tatu,  alisema. Kuhusu suala la aliyekuwa mdhamini wao Hamis Kilomoni kudai hati za klabu anazo aliwataka wana Simba kumpuuza kwa sababu tayari kuna hati nyingine na mipango ya kuifanya Simba kuwa Kampuni inaendelea. Mzee wetu sio mdhamini tena wa klabu ya Simba waanzilishi walishakufa. Pia, aliwahi kuulizwa kuhusu hati akadai zimepotea, zilitafutwa nyingine hivyo, wakala wa usajili, uzazi na vifo (Rita) wanajua hilo,  alisema. Jambo lingine alizungumzia hatua iliyofikiwa ya mabadiliko ya kampuni na kutangaza kikosi kazi kwa ajili ya kuongeza nguvu ya ukamilishaji wa muundo.Alisema Bodi imewateua Aziz Kefile, Mulami Ng ambi, Barbara Gonzalez na wanasheria Evodius Mtawala na Michael Mhina kukamilisha kwa haraka hatua ndogo iliyobaki. Magori alizungumzia, usajili wa ndani umekamilika na kila siku saa saba mchana watakuwa wanaweka mtandaoni jina la mchezaji mmoja waliomsajili, na kwamba wameanza mazungumzo na wachezaji wa kimataifa.Kuhusu jezi za msimu alisema wamempata mzabuni kutoka Kampuni ya UHL Romario ambaye wataingia naye mkataba hivi karibuni na baadaye kutafanyika uzinduzi wa aina tatu pamoja na kanga kwa ajili ya wanawake. Pia, alizungumzia maandalizi ya msimu na wiki ya Simba kuwa wakati wowote watatoa taarifa timu itaenda wapi na kwamba wanatarajia kuleta timu kubwa kutoka Afrika Magharibi.