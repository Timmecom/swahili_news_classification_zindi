 MENEJA wa fedha wa Kampuni ya Dott Services (T) na General Nile for roads and bridges, Sureshbab Kakolu amehukumiwa kwenda jela miaka mitatu au kulipa faini ya Sh 1,000,000 baada ya kupatikana na hatia ya kutoa rushwa ya Sh 1,000,000 kwa Meneja wa Mamlaka ya Mapato Tanzania (TRA) mkoani Kilimanjaro, Msafiri Mbibo.Alishitakiwa na Mwendesha Mashtaka wa Takukuru, Rehema Mteta Novemba 16, mwaka huu, akidaiwa kutoa rushwa ya dola za Marekani 2,000 kinyume cha kifungu 15 (1), (b), (2) cha sheria ya Takukuru.Hakimu Mfawidhi wa Mahakama ya Wilaya ya Moshi, Sophia Masati alisema amemtia hatiani mshtakiwa baada ya kuridhishwa na ushahidi uliotolewa.Amedai katika kesi hiyo namba CC 36/2018, mshitakiwa alitoa kiwango hicho cha fedha kwa Mbibo ili apitishiwe maombi yake ya msamaha wa kodi ya Sh bilioni 6.6 kwa makampuni anayoyaongoza.Mshitakiwa huyo amelipa faini iliyoamriwa na mahakama huku kiasi cha rushwa aliyokuwa ameitoa kwa meneja wa TRA kikiamriwa kuingia katika mfuko mkuu wa serikali kwa ajili ya shughuli nyingine.Akizungumza nje ya mahakama, Mkuu wa Takukuru mkoani Kilimanjaro, Holle Makungu alitaka watumishi wa umma kutofumbia macho vitendo vya rushwa vinavyofanywa na raia wa kigeni kwani ni uhujumu uchumi.