 Kaimu Mkurugenzi wa Biashara wa ATCL Juma Boma aliyasema hayo mkoani Mbeya alipokuwa akizungumza na gazeti hili muda mfupi mara baada ya ndege ya shirika hilo kutua kwa mara ya kwanza kwenye Uwanja wa Kimataifa wa Songwe ikiwa imeanza safari zake za kati ya Dar es Salaam na mkoani hapa.Boma alisema lengo la Shirika ni kuhakikisha shirika linarejesha huduma kwa kupanua wigo wa safari ili kuendana na ushindani wa biashara za anga uliopo hivi sasa nchini.Alisema kwa kuanza shirika limelenga kurejesha huduma katika mikoa yote ambayo miaka ya nyuma kabla ya kukumbwa na misukosuko ilikuwa ikitoa huduma za kusitishwa kwa huduma hiyo kulisababisha adha kubwa ya usafiri kwa wakazi wa maeneo hayo.Safari za kati ya Arusha na visiwani Zanzibar ni moja kati ya safari alizosema ziko mbioni kurejeshwa na kuwataka wakazi wa mikoa hiyo kukaa mkao wa kula kwani sasa watarejeshewa huduma ikiwa imeboreshwa zaidi tofauti na miaka ya nyuma.