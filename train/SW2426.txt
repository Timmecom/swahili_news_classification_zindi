 Mwijage alitoa kauli hiyo jana wakati wa ziara ya kikazi mkoani Kagera ambako alitembelea viwanda vya kuchakata minofu ya samaki vya Vic Fish, Kagera Fish vilivyoko wilayani Bukoba.Alitembelea pia shamba la chai la Bushumba lililoko wilayani Muleba na kiwanda cha kusindika kahawa cha Tanica na cha kukoboa kahawa cha Amir Hamza, vilivyoko Manispaa ya Bukoba.Katika ziara hiyo ya kikazi, Waziri alikutana na wakulima wa chai na wafanyakazi wa viwanda hivyo ambao walitoa dukuduku lao na changamoto zao na kuiomba Serikali kuzitafutia ufumbuzi.Waziri alimwagiza Ofisa wa Idara ya Kazi mkoa wa Kagera kuhakikisha anawatembelea wafanyakazi mahali pao pa kazi na kusikiliza kero na malalamiko yao na kuyafanyia kazi kabla hayajafikishwa kwa viongozi wa ngazi za juu kwani hiyo ndiyo kazi yake kubwa.