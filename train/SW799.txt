 WIZARA ya Biashara na Viwanda imesema Serikali ya Mapinduzi Zanzibar (SMZ) inatekeleza sera ya biashara huria, hivyo haina sababu ya kuingilia kati bei za bidhaa za vyakula zinazozalishwa nchini ikiwemo mikate.Hayo yalisemwa na Naibu Waziri wa Biashara na Viwanda, Hassan Mohamed Hafidh wakati akijibu swali la mwakilishi wa jimbo la Kijitoupele, Ali Suleiman aliyetaka kujua kwa nini serikali haiingilii kati bei ya mikate ambayo imekuwa ikipanda kiholela.Hafidh alisema kutokana na mabadiliko ya dunia na sera za biashara, serikali imetangaza rasmi kujitoa katika suala la kupanga bei za bidhaa zinazozalishwa nchini na nje.Alisema katika mabadiliko hayo, serikali kwa ujumla imeondoa tume ya bei ambayo ilikuwa ikifanya kazi ya kupanga bei za bidhaa zinazozalishwa nchini.Kuhusu kupanda kwa bei ya mikate maarufu ya boflo, Hafidh aliwataka wafanyabiashara na wazalishaji wa mikate hiyo kuongeza ubora wa bidhaa hiyo.Alisema mikate ya boflo inayozalishwa Pemba inao ubora wa hali ya juu tofauti na inayozalishwa Unguja ambayo hairidhishi.  Serikali haipo tayari kuingilia kati masuala ya bei ya bidhaa zinazozalishwa nchini ikiwemo mikate ya boflo lakini sisi tunachosisitiza zaidi ni ubora