 MKAZI wa Kijiji cha Buriba wilayani Tarime Mkoa wa Mara, Sanawa Chacha mwenye umri wa kati ya miaka 30 hadi 35, amefi kishwa katika Kituo cha Polisi cha mjini Sirari akidaiwa kufukua kaburi alikozikwa mwanawe baada ya kutokea sintofahamu juu ya uhalali wa eneo la maziko na wakwe zake.Imeelezwa na mashuhuda kadhaa wa tukio kwamba siku hiyo majira ya asubuhi kijijini hapo mamia ya waombolezaji waliokuwa wamejikusanya nyumbani kwa mtuhumiwa walipigwa butwaa baada ya mkazi huyo kuanza kufukua kaburi la mtoto wake ambaye tayari walikuwa wamemaliza kumzika.Mwenyekiti wa kijiji hicho, Juma Mkeha alisema baada ya waombolezaji hao kushuhudia kitendo hicho wakiwa tayari katika maandalizi ya kurejea makwao baada ya maziko, walilazimika kumkamata Chacha na kisha kumpeleka katika kituo cha polisi.Kwa mujibu wa Mkeha, inadaiwa mtuhumiwa alikuwa na ugomvi na mkewe ambaye ni mama wa marehemu hali iliyosababisha wawili hao kutengana na mwanamke kuondoka nyumbani na kuishi mbali kwa miaka mingi.  Inasemekana mke wake alilazimika kuondoka nyumbani na kuishi mbali na mume wake kwa muda mrefu baada ya kukosa maelewano ambapo sasa alilazimika kurejea ghafla na maiti ya mtoto wao waliozaa pamoja,  alisema mwenyekiti huyo.Alisema baada ya kuona hivyo, Chacha alipinga kitendo hicho hali iliyolazimu majadiliano ya ukoo wa pande zote ambako ilikubaliwa kwamba marehemu azikwe kwenye ardhi ya mwanamume na baada ya shughuli za maziko kukamilika mtuhumiwa huyo alifanya fujo huku akianza kufukua kaburi.  Waombolezaji baada ya kuona analazimisha kumtoa kiumbe katika kaburi walimkamata na kisha kumfikisha katika kituo cha polisi kwa hatua zaidi, alieleza.Maofisa waandamizi katika Kituo cha Polisi mjini Sirari walithibitisha kumshikilia mtuhumiwa huyo kwa mahojiano zaidi juu ya tukio hilo na kubaini ukweli na upelelezi utakapokamilika mtuhumiwa huyo atapelekwa mahakamani.  Ndio ni kweli tunamshikilia Sanawa kwa mahojiano kwa madai kuwa alikutwa na wananchi akifukua kaburi la mwanawe kwa nia ovu katika Kijiji cha Buriba, Tunaendelea na mahojiano na yakikamilika atafikishwa mahakamani mapema iwezekanavyo,  alisema ofisa mmoja wa Kituo cha Polisi Sirari.