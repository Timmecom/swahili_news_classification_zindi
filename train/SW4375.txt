 KAMPUNI ya Mawasiliano ya Tigo imemkabidhi nyumba ya vyumba 17 ikiwa na samani zote za ndani Babu Joram Mollel (93), kutokana na ushiriki wake wenye mafanikio katika Tigo Kili Half Marathon kwa miaka minne mfululizo.Hafla ya makabidhiano hayo ilifanyika eneo la Mushono nje kidogo ya Jiji la Arusha, ikiongozwa na Mkurugenzi Mtendaji wa Tigo, Simon Karikari pamoja na Ofisa Biashara Mkuu, Tarik Boudiaf.Akizungumza kwenye hafla hiyo, Karikari alisema nyumba hiyo ilinunuliwa na kukarabatiwa kisha kumkabidhi Babu Mollel kama ishara ya shukrani kwa kujituma na umahiri wake katika riadha. Babu Mollel amekuwa akishiriki mashindano ya Tigo Kili Half Marathon kwa miaka mingi sasa. Tulipoona hali ya makazi yake si nzuri, Tigo tuliona njia sahihi ni kuwezesha apate nyumba yake mwenyewe,  amesema Karikari. Katika nyumba yake hii ya hapa Mushono, Babu atakuwa anakaa katika nyumba ya kisasa, iliyo tayari na samani pamoja na vyombo vyote muhimu vya ndani. Nyumba hii pia imeunganishwa na umeme na maji. Hati ya nyumba pia ipo kwa jina lake, hivyo yeye ndiye mmiliki halali wa nyumba hii,  aliongeza Karikari.Aidan Komba, ambaye ni Kaimu Mkurugenzi wa Tigo Kanda ya Kaskazini alisema kwamba nyumba imegawanyika sehemu tatu na kuongeza kuwa Babu Mollel atakaa katika nyumba moja na mbili zilizobaki ataweza kuzipangisha na kujipatia kipato cha kuendeshea maisha yake ya kila siku. Napenda kuwashukuru sana Tigo kwa zawadi hii ya kipekee. Maneno yangu hayawezi kuelezea furaha niliyonayo. Kitendo hiki kina maana kubwa sana kwangu. Maana hivi sasa ninaweza nikasema sasa nina mahali pakuita kwangu,  alisema Babu Mollel.Ushiriki wa Babu Mollel katika mashindano ya Kili Marathon ni wa zaidi ya miaka 15, ambapo amekuwa akiwavutia watu wengi kumshangilia wakati akishiriki mbio za marathon, pamoja na uzee wake.Katika miaka minne mfululizo iliyopita, Tigo imekuwa mlezi na mdhamini mkuu wa mbio za kilometa 21 zinayojulikana kama  Tigo Kili Half-Marathon , ambayo ni nusu ya mbio kamili ya kilometa 42 za marathon ambayo hufanyika katika vilima vya Mlima Kilimanjaro, mlima mrefu kuliko yote barani Afrika.Mwaka jana, Tigo ilishirikiana na Babu Mollel katika kampeni maalumu ya Tigo Kili Half-Marathon iliyoitwa  Tisha kama Babu . Kampeni hiyo ilikuwa na lengo kubwa la kuhamasisha Watanzania kuweza kuishi maisha ya kujali afya zao.Wakati huo huo, Tigo mwaka jana ilisitisha rasmi matumizi ya namba ya mbio aliyokuwa akiitumia Babu Mollel  1040  na alitambuliwa rasmi kama mwanamichezo wa heshima  Hall of Fame .