 RAPA wa Hollywood, Nicki Minaj atangaza kustaafu kufanya muziki na sasa anataka kuanzisha familia.Nicki amesema hayo kwenye ukurasa wake wa Twitter kwa kuandika:  nimeamua kustaafu na kuanzisha familia, najua mtakuwa mmefurahi sasa, mashabiki zangu endeleeni kuniwakilisha hadi kifo. Mshindi huyo wa tuzo za Grammy ambaye kwa sasa yuko kwenye uhusiano wa kimapenzi na mwanaume ajulikanaye kama Keneth Petty, ameeleza kuwa wanakaribia kufunga ndoa.Rapa huyo mwenye miaka 36 amepata mafanikio makubwa kwenye tasnia hiyo ikiwa ni pamoja na kupata tuzo mbalimbali kwenye muziki na filamu.Jambo hili limezua mjadala kwenye mitandao ya kijamii wengi wakieleza kutokuamini kwao kuhusu mwanamuziki huyo kujitoa kwenye sanaa moja kwa moja.