 KLABU ya Yanga leo itakuwa na mchezo wa majaribio dhidi ya timu ya Daraja la Kwanza Mawezi maalumu kwa ajili ya kumuaga mchezaji wao Nadir Haroub  Canavaro .Canavaro aliyeitumikia Yanga zaidi ya miaka 10, amestaafishwa msimu huu na kupewa nafasi ya Meneja kwenye kikosi hicho na sasa jezi yake namba 23 huenda akaikabidhi kwa mchezaji mwingine leo.Mchezo huo unatarajiwa kuchezwa kwenye uwanja wa Jamhuri mkoani Morogoro. Sherehe zitaanza mchana timu ya wanawake Yanga Princess itakapochuana na Moro Kombaini chini ya mwigizaji Wema Sepetu.Yanga wanatarajia kutumia mchezo si tu kwa ajili ya burudani bali kuwachezesha wachezaji wapya waliosajiliwa msimu huu kwa ajili ya maandalizi ya Ligi Kuu Soka Tanzania Bara.Baadhi ya wachezaji tangu wamesajiliwa hawajawahi kucheza mchezo wowote hivyo, Kocha Mwinyi Zahera anatarajiwa kuwatazama na kutengeneza muunguniko mzuri wa kikosi chake za kwanza.Waliosajiliwa ni Mrisho Ngassa, Haritier Makambo, kipa Klaus Kindoki, Feisal Abdallah  Fei toto , Mohamed Issa  Banka  na Deus Kaseke ambaye yeye pekee tayari alishacheza katika mchezo wa kimataifa dhidi ya Gormahia waliyofungwa 3-2.Mkuu wa Idara ya Habari na Mawasiliano wa Yanga Dismas Ten amesema kutakuwa na burudani kutoka kwa Richi Mavoko, Afande Sele, Gigys Money na Msaga Sumu.