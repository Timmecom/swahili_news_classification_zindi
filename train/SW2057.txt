 MABINGWA wa Ligi Kuu Tanzania Bara, Simba wamepangwa na Le Messenger Ngozi ya Burundi katika mbio za kusaka taji la Ligi ya Mabingwa wa Afrika.Wakati Simba wakijiandaa na Warundi hao, wenzao wa Zanzibar JKU wenyewe watakuwa na kibarua kigumu baada ya kupangwa kuanza na mabingwa wa Kenya, Gor Mahia katika mchezo wa mashindano hayo.Kwa mujibu wa Shirikisho la Soka la Afrika, Caf, ratiba hiyo ilipangwa juzi usiku.Le Messenger FC ndio mabingwa wa Burundi kwa sasa na uwanja wake wa nyumbani ni ule wa Urukundo uliopo Bujumbura na una uwezo wa kuchukua watazamaji 5,400 kwa wakati mmoja.Timu hiyo ilianzishwa mwaka 2005 na haina uzoefu mkubwa na mechi za kimataifa ukilinganisha na wapinzani wao Simba, mabo wamecheza mara nyingi mechi za Caf.