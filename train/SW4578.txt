 Mkuu wa Mkoa wa Tabora, Aggrey Mwanri amesema kama mkoa huo hautapata maendeleo ya kiuchumi wakati huu wa Serikali ya AwamuTano basi usahau habari ya maendeleo.Mwanri amesema mjini Tabora kuwa, haiwezekani mkoa huo wenye sifa kubwa kihistoria ukabaki masikini, na kwamba, watu mkoani humo wakiendelea kuishi maisha duni wa kulaumiwa si wananchi bali viongozi kwa kuwa watakuwa wameshindwa kuwaonyesha njia. Tusikae hapa tunaabudu mambo ya ajabu ajabu, mambo ya ushirikina tuachane nayo, tumfuate Mungu, tumtafute Mungu alipo, tusiamini ubinadamu tu, Tabora we can, tunaweza  Tabora, Tabora, Tabora sisi tunaweza, tuna akili, maprofesa wakubwa walitoka Sikonge, walioongoza nchi, wanaoongoza nchi wote walisoma Tabora amesema Mwanri na kuongeza kuwa, mkoa huo unakwenda Jerusalem mpya, nchi ya ahadi yenye asali na maziwa.Amesema, hakuna mwanadamu asiye na akili, na kwamba, tofauti ya akili baina ya watu ipo kwenye matumizi tu.Amewataka wananchi wa Tabora wabadilike kifikra na waamini kwamba wanaweza kupata mafanikio kiuchumi na watambue kwamba, fursa hazitolewi, zinachukuliwa. Na leo nataka niiambie Tabora yes we can na itakuwa, semeni yes we can, semeni yes we can, ndio tunaweza, Tabora nina uhakika kwamba tunaweza come on Tabora, Tabora ni taa bora   amesema Mwanri wakati wa mkutano wa wadau wa Jukwaa la Fursa za Biashara Tabora linalotarajiwa kufanyika Novemba 21 hadi 23 mjini Tabora.Katika mkutano huo kwenye ukumbi wa Chuo Cha Chuo Kikuu Cha Askofu Mkuu Mihayo (AMUCTA) Mwanri amesema, anataka wananchi mkoani huo wawe sehemu ya ujenzi na wanufaika kwa uchumi badala ya kulalamika na kuwa watazamaji tu. Tunataka kila mmoja wetu katika Mkoa wa Tabora aseme mimi nitafanya nini ili na mimi niweze kushiriki katika jambo hili. Asiwe ni mtu tu mtazamaji. Tusije tutakawa ni watu wa kulaumu tu, nakusubiri mtu akusaidie tu, tunaye dereva tunayemkubali yupo juu pale Dk. John Pombe Magufuli ambaye ameamua kwamba aivushe nchi, habari hii ni ya sasa na wala sio kesho, it is now or never  amesema Mwanri.Amesema, Tabora inapaswa kujiandaa kwenda kwenye uchumi mpana zaidi na kwamba, hakuna muda wa kusubiri. Wakati ni huu, wakati wa kunyanyuka Tabora ni huu, Tabora lazima inyanyuke, lazima tunyanyuke tumkabidhi Mungu mambo yetu yote, Mungu anajua na asiyefanya kazi na asile... Watu wa Tabora nawaomba, nawaomba kwamba nilimuomba Mungu nikamuomba Mungu nikamwambia Mungu nakushukuru umekubali niwe Mkuu wa Mkoa wa Tabora, ninakuomba ninapokuwa pale mkoa wa Tabora nikawe neema na baraka kwa watu wa Tabora, sema amen... Ninakuje hapa nakaa na nyinyi miaka mitano napiga miayo tu, na wakati huo nawaacha mnapiga miayo. Mungu anapomtafuta mtu wa kumtumikia hamtafuti mtu mwenye akili, mwenye hela, anamtafuta mtu ambaye yupo tayari, mtu ambaye atatekeleza kusudi la Mungu la kumweka hapa duniani  amesema Mwanri.