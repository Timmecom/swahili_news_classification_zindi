 Kati ya Sh milioni 300 za kila siku katika promosheni hiyo, mtu mmoja atakuwa anajishindia Sh milioni 100, watu kumi kila mmoja atapata Sh milioni 10, wengine 100 kila mmoja akipata Sh milioni moja na wengine 15,000 wakipata muda wa maongezi wa Sh 1,000 kila mmoja.Akizungumza na wageni waalikwa kwenye hafla ya uzinduzi wa promosheni hiyo kwenye Hoteli ya Double Tree jijini Dar es Salaam, Mkuu wa Masoko na Mawasiliano wa Vodacom Tanzania, Kelvin Twissa alisema promosheni ya Jaymillions inawahusisha wateja wote wa Vodacom na kwamba;  Kiasi kikubwa cha fedha kitatolewa kila siku na ni rahisi kabisa kila mtu kushiriki. Alisema ili kushiriki katika promosheni hiyo, mteja yeyote wa Vodacom, anapaswa kutuma SMS moja tu yenye neno  JAY  kwenda namba 15544 kila siku ili kujua kama ameshinda au la.Kila SMS itagharimu Sh 300. Katika uzinduzi huo, Balozi wa promosheni hiyo, Hillary Daudi `Zembwela  ambaye kutokana na promosheni hiyo anajulikana kama  JayMillions  alikuwa kivutio, akiuliza maswali wageni waliohudhuria na kuwapatia fedha taslimu waliojibu vizuri kuhusiana na ushiriki wa promosheni hiyo.