 Aidha, taarifa zinasema kuwa hisa zilizouzwa na kununuliwa katika soko hilo zimeshuka kutoka milioni 4.3 hadi kufikia milioni 2.7.Meneja Miradi na Biashara wa DSE, Patrick Mususa alithibitisha kushuka kwa mauzo hayo wakati akizungumza na wanahabari Dar es Salaam jana.Mususa alisema, licha ya kushuka kwa mauzo hayo, mtaji wa DSE umekua kutoka Sh trilioni 21.9 hadi Sh trilioni 22.3, huku mtaji wa wa kampuni za ndani ukikua kufikia Sh trilioni 9.9.Aliitaja Benki ya CRDB kuwa imeongoza katika mauzo ya hisa zake, ikiwa na asilimia 92, ikifuatiwa na kampuni ya Swissport yenye asilimia nne na kampuni ya kuzalisha saruji ya Twiga yenye asilimia moja. Kampuni ambazo zimeongoza kwa ongezeko la bei katika soko hilo la hisa ni Kenya Airways yenye asilimia tisa pamoja na East Africa Breweries inayozalisha bia, yenye asilimia sita, pamoja na kampuni ya uchimbaji madini ya Acacia yenye asilimia tatu , Mususa alisema.