 WAZIRI wa Nchi, Ofi si ya Rais, Utumishi wa Umma na Utawala Bora, George Mkuchika anatarajia kuzindua mkutano wa siku mbili leo Jijini Arusha, utakaojumuisha makatibu mahsusi zaidi ya 2,300 wa nchini.Akizungumza na waandishi wa habari jana jijini hapa, Mwenyekiti wa Chama cha Makatibu Mahsusi Tanzania (TAPSEA) Zuhura Maganga alisema mkutano huo utajadili mada mbalimbali ikiwemo utunzaji wa siri za serikali, matumizi ya muda wa kazi, haki za binadamu na utawala bora. Alisema kuna baadhi ya waajiri hawapendi kutoa ushirikiano kwa makatibu muhtasi hata wa kusoma hivyo ni vyema waajiri wakatoa nafasi ili waweze kuongeza ufanisi makazini.Alisema kauli mbiu ya mkutano huo ni  Tumia muda wako vizuri kufanya kazi ili kuongeza ufanisi na tija, pia waajiri watoe vipaumbele kwa makatibu muhtasi ili waonyeshe ujuzi wao ikiwemo kupandishwa vyeo . Pamoja na hayo alieleza kuwa katika mkutano huo watachangia damu salama kwa ajili ya kusaidia watu mbalimbali. Naye, Katibu wa chama hicho, Anneth Mwapima alisisitiza katibu muhtasi ni mtu muhimu sana katika serikali au taasisi kwani yeye ndio anatunza siri za serikali na taasisi.