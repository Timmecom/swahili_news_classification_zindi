 Uzinduzi huo ulifanywa na Kamanda wa Polisi wa Mkoa wa Mwanza, Valentino Mlowola ambaye aliwakilishwa na Mrakibu Mwandamizi wa Polisi Mkoa wa Mwanza, SSP Christopher Cyprian Fuime.Katika uzinduzi huo, kamanda huyo wa Polisi aliipongeza kwa kufanya maboresho makubwa katika duka hilo ambayo yatawawezesha wakazi wa Mwanza na wateja wa Airtel kupata huduma bora kwa haraka zaidi katika mazingira mazuri.Alisema maboresho hayo yamefanya duka hilo kuwa salama zaidi kwa watumiaji wa huduma zao mbalimbali, husasani ya Airtel Money wanapofanya miamala ya fedha kupitia kaunta maalumu zilizowekwa kwa ajili ya kuhakikisha usalama wa wateja na mali zao. Sisi kama polisi tuliona dhamana ya kuhakikisha usalama wa raia tunawapongeza sana Airtel kwa kuliona hili na kuhakikisha huduma ya Airtel Money inatolewa katika mazingira yaliyo na usalama .Kwa upande wake Mkuu wa kitengo cha huduma za wateja wa Airtel, Adriana Lyamba alisema kampuni hiyo itaendelea na mradi wa kuboresha maduka ili yawe ya kisasa zaidi. Huu ni mwanzo tu katika kuhakikisha tunatoa huduma bora na kuwapatia wateja wetu uzoefu tofauti katika huduma zetu,  alisema Lyamba na kuongeza kuwa wana mpango wa kufungua matawi zaidi.