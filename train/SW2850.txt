 Hayo yalisemwa jana na Katibu Mkuu Wizara ya Uchukuzi, Shabani Mwinjaka wakati wa ziara ya Waziri wa Usafirishaji kutoka Ujerumani pamoja na wafanyabiashara wakubwa wa Ujerumani.Alisema ili kuimarisha miundombinu, serikali imeona ni vyema kuboresha reli kutoka Dar es Salaam hadi Kigoma kuimarisha yale yaliyopo na kujenga kwa kiwango kikubwa. Tumejiandaa vizuri na tumeona wageni wetu wameonekana wanataka kuliangalia kikubwa ni kwa kiasi gani tumejitayarisha ukweli ni kwamba tumejitayarisha vizuri,  alisema.Aliongeza kuwa katika kuimarisha miundombinu hiyo wamehusisha nchi za jirani kama Burundi, Kongo, Rwanda, Uganda na wameandaa miradi 18 ambayo inaanzia kwenye Bandari, uimarishaji wa Reli ya Kati ya usafirishaji katika Ziwa Tanganyika na Victoria, na jinsi gani ya kusaidia kupunguza msongamano katika jiji la Dar es Salaam.Alisema pia katika maeneo ambayo wanaweza kushirikiana na Ujerumani ni upande wa reli na bandari ambayo wanaweza kusaidia upatikanaji wa vichwa vya treni kwani mahitaji kama nchi katika kufanya biashara na kupata faida wanahitaji mabehewa mengi na vichwa vya treni.Naye Waziri wa masuala ya kiuchumi na nishati wa nchini Ujerumani, Matthias Machnig alisema wataendelea kushirikiana na Tanzania katika sekta ya usafirishaji ikiwa ni njia mojawapo ya kuinua uchumi wa nchi.Tumefurahi kuona Tanzania ina mipango mizuri katika kuboresha miundombinu ya reli na tumeona ni vyema kushirikiana nanyi, tutajitahidi naamini tutafikia malengo,  alisema Machnig.