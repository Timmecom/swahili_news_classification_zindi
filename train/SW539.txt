 Wananchi katika Wilaya tatu za Pemba wasema elimu ya upatikanaji wa huduma za kisheria umewasaidia kupata haki zao za msingi ikiwemo vitambulisho vya mzanzibari mkaazi na vyeti vya kuzaliwa jambo ambalo lilikuwa ni changamoto kwao.Akizungumza Bi Maulidi Saleh wa kijiji cha Kiuyu Minungwini Wilaya ya Chake amesema hapo awali upatikanaji wa huduma hio haukujulikana huku wananchi wakisumbuka kuitafuta huduma hiyo ambayo Mradi wa Uwajibikaji Zanzibar PAZA umekuja kuwafungua macho na kuwa mkombozi baada ya kuwaonyesha njia.Maulid Saleh amesema mradi wa PAZA umewapa elimu ya jinsi ya kupitia njia za kisheria ili kufanikisha upatikanaji wa huduma ambazo zimekuwa ni changamoto ndani ya jamii zao,huku upatikanaji wa vitambulisho na vyeti vya kuzaliwa ilikuwa upatikanaji wake ni wa kusuasua huku wengine wakikosa kabisa ,hali ambayo kwa sasa imeimarika. Huko nyuma hali ilikuwa ni mbaya sana watu tukiitaabika sana kupata vyeti vya kuzaliwa mtu aweza fika miaka 15 mpaka 18 hajapati chetiche cha kuzaliwa ila mosi izi si haba vyapatikana kwa uharaka baada ya kuonyeshwa mule mwa kupita na namna ya kuziweka wazi changamoto zetu na PAZA alifafanua bi Maulid Upatikanaji wa huduma hiyo muhimu kwa wazanzibar hivi sasa umekuwa rahisi kwani wamekuwa wakifata njia zile ambazo walionyeshwa na mradi wa PAZA takriban wananchi wengi sasa wanapata vyeti vya kuzaliwa na vitambulisho vya Mzanzibar tofauti na pale awali,Aliongeza Bw Shaib Gulam wa shehia ya Kiungoni wilaya ya Wete.Aidha bi Umu lkheri wa Tumbe Wilaya ya Micheweni nae amefahamisha kuwa mbali katika wilaya hiyo kukabiliwa na changamoto kadhaa suala la upatikanaji wa vitambulisho vya mzanzibar mkaazi na vyeti vya kuzaliwa wamepata suluhisho kufatia elimu waliyopewa na mradi ambao wanaouita mkombozi kwani umeleta Mapinduzi ndani ya kijiji chao cha Tumbe na Wilaya kwa ujumla. Mradi wa Uwajibikaji Zanziba ryaani Promoting Accountability in Zanzibar kwa lugha ya kimombo ni mradi ulioshirikisha jumuiya tatu ikiwemo jumuiya ya uhifadhii wa mali asili Pemba NGENAREKO ,jumuiya ya waaandishi wa Habari za Maendeleo Zanzibar WAHAMAZA na chama cha waandishiw aHabari wanawake Tanzania upande wa Zanzibar TAMWA.