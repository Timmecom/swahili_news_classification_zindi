 SHILINGI milioni 334 zimetumiwa na Halmashauri ya Manispaa ya Tabora kununua gari la kubeba taka na makontena 20 ya kuweka taka.Kauli hiyo imetolewa jana na Fundi Mkuu wa Manispaa ya Tabora, Gaitan Mkweng e wakati wa mkutano maalumu wa Baraza la Madiwani wa Manispaa hiyo wa bajeti.Amesema gari jimpya lililonunuliwa China litasaidia kukusanya na kuondoa taka maeneo mbalimbali.Mkurugenzi Mtendaji wa Manispaa ya Tabora, Bosco Nduguru amesema uzalishaji wa tani kwa siku katika manispaa hiyo ni tani 120 lakini kabla ya ununuzi wa gari hilo walikusanya tani 70 kwa siku.Alisema gari hilo litafanya wawe na uwezo kumalizia sehemu ya taka ambayo ilikuwa inabaki kwa siku.Mkuu wa Idara ya Usafi na Mazingira katika Manispaa hiyo, William Mpangala alisema ununuzi wa gari hilo jipya utasaidia kuongeza uwezo wao kwani kila tarafa itakuwa na gari lake la ukusanyaji wa taka.Diwani wa Kata ya Cheyo, Hamisi Kitumbo alisema ununuzi wa gari lingine utawezesha wakazi wa halmashauri hiyo kuishi katika mazingira safi na salama.Alisema hatua hiyo itapunguza uwezekano wa magonjwa ya mlipuko yanayotokana na mrundikano wa uchafu maeneo yasiyo rasmi yanayotupwa taka.