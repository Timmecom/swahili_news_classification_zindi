 MSHAMBUAJI wa bingwa mtetezi wa Ligi Kuu Tanzania Bara ( TPL), Simba John Bocco amesema kuifunga timu ya Azam ni moja ya kutimiza majukumu yake uwanjani kama mchezaji.Bocco aliifungia timu yake bao la pili kwenye mchezo wa juzi walioibuka na ushindi wa mabao 3-1 dhidi ya Azam, lakini hata hivyo alisita kushangilia, huku mabao mengine yakifungwa na Meddie Kagere katika mchezo huo uliopigwa kwenye Uwanja wa Taifa Dar es Salaam.Bocco ni miongoni mwa wachezaji waliokitumikia kikosi cha Azam kwa miaka mingi kwa mafanikio makubwa, ikiwemo kutwaa taji la Ligi Kuu na mengine kama Kagame na mengineyo.Akizungumza mara baada ya kukamilika kwa pambano hilo mchezaji huyo amesema kwa sasa timu hiyo inaangalia pointi tatu na sio vinginevyo na kamamchezaji jukumu lake ni kuisaidia timu yake. Siwezi kuona ajabu kuwafunga mabosi wangu wazamani kwa sababu hilo ni jukumu langu na lazima nilitekeleze,  alisema Bocco.