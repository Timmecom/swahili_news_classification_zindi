 Rai hiyo ilitolewa jana na Mkuu wa Mkoa wa Morogoro, Joel Bendera wakati akifungua semina ya kuelimisha watumiaji wa huduma za mawasiliano ilioshirikisha wadau zikiwemo kampuni za simu za mkononi.Bendera alisema serikali inaendelea kuweka mazingira mazuri kwa wawekezaji wa sekta ya mawasiliano kukuza ushindani utakaoleta manufaa kwa watumiaji wa huduma.Alisema Tanzania sasa ina watumiaji wa huduma za simu za mkononi milioni 36 ikilinganishwa na mwaka 1995 ambao watumiaji walikuwa 100,000. Alisema kutokana na ongezeko hilo, gharama za huduma hazikutakiwa kupanda.Alisema, simu za mkononi zinaweza kupunguza upungufu katika sekta ya mawasiliano kwa kiwango kikubwa na kuwezesha sehemu kubwa ya jamii ya vijijini na mijini kuwasiliana, kutuma na kupokea fedha, kulipia ankara na kupata huduma za kibenki.Hata hivyo, alisema kuwa changamoto nyingi zilizoko katika sekta hiyo ya mawasiliano zinahitaji ushirikiano wa wadau wote ikiwa ni pamoja Serikali, Mamlaka ya Mawasiliano (TCRA), watumiaji na watoa huduma.Wakati huo huo, alisema kumekuwepo matumizi yasiyo sahihi ya simu za mkononi na intaneti. Alishutumu pia kitendo cha watumiaji wa simu kutumiwa matangazo usiku pamoja na kukatwa gharama kwa huduma bila idhini ya mtumiaji. Nikiwa mmoja wa watumiaji wa huduma hizi za mawasiliano naliomba baraza kuweka mikakati madhubuti na hasa katika kufanya utafiti juu ya matatizo na kero za watumiaji pamoja na kufanya mashauri ya mara kwa mara na wadau wote husika ili kuondoa matatizo na kero,  alisema.Alisema watumiaji wanakumbwa na tatizo la kutofahamu wajibu wao pamoja na kutoelekezwa namna ya kutatua matatizo, hususani ya huduma ambazo hazikidhi mahitaji ya mteja.Awali Mwenyekiti wa TCRA CCC, Hawa Ng humbi alitaka wajasiriamali kutumia fursa ya sera ya biashara huria na leseni mpya ya mamlaka kuwekeza katika sekta hiyo kuongeza kasi ya kuendeleza huduma za mawasiliano na utangazaji pamoja na posta.