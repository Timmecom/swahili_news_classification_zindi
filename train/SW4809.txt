 SHIRIKA la Viwango Tanzania (TBS) limewataka wajasiriamali nchini kutumia fursa ya kupima na kupewa nembo ya ubora bure kuboresha bidhaa zao.Mkuu wa Kitengo cha Uhusiano cha TBS, Rhoida Andusamile amesema shirika hilo limetoa fursa hiyo itakayodumu kwa miaka mitatu ikiwa ni pamoja na kuinua uzalishaji wa bidhaa bora na sekta ya viwanda vidogo.Amesema kwa bidhaa za wajasiriamali kuwa na nembo ya ubora kutoka TBS itawasaidia kuingia kwa urahisi katika soko la ndani na nje na pia kuhimili ushindani wa soko.Andusamile alisema anachotakiwa kufanya mjasiriamali ni kutuma maombi TBS akiambatanisha na barua ya utambulisho kutoka Shirika la Viwanda Vidogo (SIDO) na Mamlaka ya Udhibiti wa Chakula na Dawa (TFDA) kwa wanaozalisha bidhaa za vyakula."Tukishapokea maombi, tunakuja kuchukua sampuli na kuipima bila gharama yoyote, na kama imekidhi viwango, nembo ya ubora inatolewa kwenye bidhaa husika," amesema.Alisema nembo ya ubora itatumika kwa miaka mitatu bila malipo na baadaye mjasiriamali ataanza kuchangia mwaka wa nne asilimia 25 ya gharama ya leseni, na baadaye asilimia 10 na hatimaye asilimia 100."Tunafanya hivi mchango wake uweze kuwasaidia wajasiriamali wengine wanaochipukia na wakiamini kuwa kwa kipindi hicho mjasiriamali huyo atakuwa amekuwa katika uzalishaji,""Hivyo ni wajibu wa kila halmashauri kuhakikisha wanaweka mazingira mazuri ambayo yatatumiwa na wajasirimali katika eneo husika yaliyo safi na salama." alisema.Akizungumza ushiriki wao katika maonesho ya wajasiriamali wanawake, Andusamile alisema wanatumia fursa hiyo kutoa elimu namna ya kupata nembo ya ubora na faida za kuwa na nembo hiyo. Pia tunatumia fursa hii kuwaelimisha wananchi umuhimu wa kununua bidhaa zenye uthibitisho wa ubora kutoka TBS. TBS ndiyo mdhamini wa walaji wa bidhaa, kama bidhaa itamletea shida ni rahisi kupata fidia kulingana na madhara, lakini kama haitakuwa na uthibitisho na nembo ya ubora kutoka shirika letu hawezi kusaidiwa. Alisema faida za uwekaji nembo ya ubora pia humpa uwezo wa kushindana sokoni, humuondolea usumbufu wa kupima bidhaa kwa kuzingatia matakwa ya mnunuzi na humthibitishia mlaji kuwa bidhaa husika inafaa kwa matumizi, umuhakikishia usalama kiafya na ulinda mazingira."Tunataka kumpatia mjasiriamali elimu bora juu ya kuzalisha bidhaa zenye ubora na umuhimu wa kuweka nembo ya ubora ili kufikia uchumi wa kati kwani wao ndio msingi wa kupata viwanda vya kati