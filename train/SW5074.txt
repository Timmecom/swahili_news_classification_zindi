 KOCHA wa Simba Patric Aussemes amesema nafasi za wazi zilizopotezwa na wachezaji wake katika mchezo dhidi ya Lipuli juzi zitafanyiwa kazi katika mchezo wa Ligi ya Mabingwa dhidi ya Mbabane Swallows ya eSwatini unaotarajiwa kucheza Jumatano ijayo.Katika mchezo huo uliokuwa na upinzani wa vuta nikuvute ulimalizika kwa suluhu. Akizungumza na gazeti hili jana, Aussems raia wa Ubelgiji alisema kabla ya mchezo huo wachezaji wake walikuwa wanawaza mchezo wa Ligi ya Mabingwa, hivyo haikuwa rahisi kwao kupata matokeo ya ushindi kwa kuzingatia kuwa Lipuli ni timu yenye upinzani dhidi yao.Alisema licha ya kutengeneza nafasi nyingi na kushindwa kuzitumia, atahakikisha nafasi hizo zinatumiwa vyema na kuibuka na ushindi katika mchezo huo wa ufunguzi wa Ligi ya Mabingwa. Tulikuwa na nafasi nzuri ya kushinda, lakini tulipoteza nafasi nyingi sana, ila matumaini yetu, nafasi tulizokosa tumeziweka na tutazitumia katika mchezo wa Ligi ya Mabingwa, alisema Aussems.Akizungumzoa mchezo dhidi ya Lipuli, kocha huyo alisema, baada ya kipindi cha kwanza kwenda sare, aligundua timu yake inahitaji watu wa kasi na wenye uwezo wa kupiga pasi za mwisho na alimpa nafasi Haruna Niyonzima na Juma Rashid ambao hata hivyo hawakuwa na madhara yoyote.Alisema kocha bora siku zote ni yule ambaye anatengeneza nafasi za magoli, ndiyo maana licha ya kushindwa kupata ushindi lakini timu ilitengeneza nafasi nyingi hivyo jukumu la kufunga lilibaki kwa wachezaji wenyewe.Baada ya sare hiyo Simba imeendelea kubaki nafasi ya tatu ikiwa na pointi 27, wakati Yanga ikifikisha pointi 29, baada ya ushindi dhidi ya Mwadui na Azam imeendelea kubaki kileleni ikiwa na pointi 30 katika msimamo wa Ligi.