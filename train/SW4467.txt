 BAADA ya Tanzania kushindwa kwenye tuzo za Africa Magic Viewer s Choice Awards maarufu kama (AMVCA), mtayarishaji wa filamu ya T- Junction, Amil Shivji amefichua kuwa ubora na maudhui ya filamu ndiyo yaliyochangia kupatikana kwa washindi wa nafasi walizokuwa wakiwania.T-Junction ni miongoni mwa filamu zilizokuwa zikishindanishwa katika tozo hizo.Akizungumza na mtandao huu alisema kuwa mashindano ya mwaka huu yalikuwa ni magumu na yaliyokuwa yametawaliwa na filamu bora kuliko miaka ya nyuma na kwamba washiriki waliopata fursa ya kushinda wengi wao walifanya kazi zilizogusa hisia za wengi.Alisema,   Kila mwaka tunapata nafasi ya kushirikia na kwa tuzo hizi za AMVCA ni mara ya nne mfululizo tunashiriki, lakini kwa mwaka huu, aliotuzidi kwenye kipengele cha tuzo bora ya Afrika Mashariki, walifanya hivyo kwa kuwa filamu yao iligusa hisia za watu zaidi. Filamu zinaweza kuwa na maudhui mbalimbali na zikawa bora lakini kwetu sisi, naona iliyoshinda ilifanya hivyo kwasababu ya maudhui yake kuwa yanagusa hisia za wengi,  alisema na kuongeza kuwa filamu ya Supa Modo ilielezea zaidi maisha ya mtu kwenye saratani na changamoto anazozipitia.Filamu ya T- Junction imeweza pia kujizolea umaarufu mkubwa ndani na nje ya mipaka ya Afrika Mashariki huku ikiwa imetwaa tuzo tisa za kimataifa zikiwemo; Zanzibar International Film Festival (ZIFF) 2017, FESTICAB Film Festival Trust 2018 na nyinginezo.