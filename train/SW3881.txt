 Waziri Nagu pia ametaka wadau kutumia uwezo na nafasi zao kuhakikisha mzozo uliopo baina ya Dk Mengi na Waziri wa Nishati na Madini, Profesa Sospeter Muhongo, unamalizika kwa vile hauna tija kwa Watanzania.Akizungumza katika mkutano wa kueleza mafanikio ya Wizara yake kwa kipindi kinachoishia Oktoba Dar es Salaam jana, Waziri Nagu alisema nia ya Serikali ni kuona Watanzania wanawekeza katika sekta ya gesi asilia kwa asilimia 60 kupitia Shirika la Maendeleo ya Petroli (TPDC). Mimi na Waziri Muhongo tuna jukumu la kusaidia Watanzania kuwekeza katika sekta mbalimbali ikiwemo ya gesi asilia. Ndiyo maana ni sera ya Taifa kuona kuwa asilimia 60 inatengwa kwa ajili ya Watanzania kuwekeza,  alisema Waziri Nagu.Akizungumzia kiini cha Serikali kutumia zaidi kampuni za nje kutafiti, Waziri Nagu alisema hatua hiyo ilitokana na hofu ya Serikali kuhusisha Watanzania katika utafiti huo unaogharimu fedha nyingi bila kuwa na uhakika wa kupatikana kwa matokeo mazuri. Kama tungetumia Watanzania halafu kusiwe na mafanikio ingeweza kuleta athari ya kupoteza fedha nyingi na kuiingiza nchi kwenye umasikini kutokana na wawekezaji wa ndani kuwa chachu ya uondoaji umasikini nchini ikilinganisha na wa nje.  Ndiyo maana tunasisitiza, kwamba Watanzania wajitokeze kwa wingi kuomba zabuni kwani mwisho ni Mei mwakani.Kama wakiomba na kuonekana kuwa na sifa na vigezo vinavyotakiwa, Serikali haitakuwa na sababu ya kuwakatalia kuendesha miradi hii ya uchimbaji gesi asilia.  Lakini pia si vibaya kama atapatikana mtu wa nje ya nchi lakini akaendesha miradi hii kwa ubia na Watanzania. Ni vema sasa kwa Mengi na Ali Mafuruku (Mwenyekiti wa watendaji wakuu wa mashirika na kampuni binafsi), wakahamasisha Watanzania kujitokeza kuomba zabuni za uchimbaji wa gesi asilia na wakishinda litakuwa jambo jema kwa nchi,  alisema Waziri Nagu.Kuhusu malumbano baina ya Dk Mengi na Waziri Muhongo, Waziri Nagu alisisitiza kuwa hayana tija na kuwataka Watanzania kuwapatanisha viongozi hao kwa manufaa na maendeleo ya Taifa. Mimi binafsi naona wanazungumza mambo yanayolingana, lakini kila mmoja kwa mtazamo wake. Nasisitiza, kwamba viongozi wetu hawa ni lazima wapatanishwe na si kufarakanishwa maana ni ukweli kwamba Watanzania ni lazima washiriki katika uwekezaji kwenye sekta ya gesi,  alisema Waziri Nagu.Siku za karibuni yamekuwapo malumbano kati ya Dk Mengi na Profesa Muhongo katika vikao, pia kupitia bungeni na kwenye vyombo vya habari kuhusu uwekezaji kwenye uchimbaji wa gesi asilia.Wakati Dk Mengi akiamini kwamba wapo Watanzania wenye uwezo wa kuwekeza katika sekta hiyo, Profesa Muhongo amekuwa akitilia shaka msimamo huo na kuhoji kama wapo wenye uwezo huo kifedha.