 KATIKA hali isiyokuwa ya kawaida Hakimu wa Mahakama ya Mwanzo Maromboso jijini Arusha,Theresia Sidoyeka ameshindwa kusoma hukumu katika shauri la mirathi iliyokuwa isomwe jana kwa maelezo kuwa hukumu hiyo iliibwa ofi sini kwake. Jamani hukumu yenu niliyokuwa nimeiandika kwa kuichapa imeibwa ofisini kwangu naomba niiandike upya ili Jumatatu niisome   alisema Hakimu Sidoyeka. Shauri hilo lililetwa mahakamani hapo na mlalamikaji, Stephano Balthazar akimpinga Frida Swai ambaye ni mama yake mdogo kuwa msimamizi wa mirathi ya marehemu bibi yake aitwaye Monica Mbowe, aliyefariki mwaka 1992.Pingamizi hilo lilitolewa kwa madai ya kushindwa kukusanya, kugawa na kufunga mirathi katika kipindi cha miaka 28. Kupotea kwa karatasi za hukumu hiyo kumeibua sintofahamu katika maamuzi ya mahakama hiyo huku upande wa waleta maombi wakijawa na hofu zaidi.Hata hivyo, kumekuwa na madai kuwa nyumba moja ya marehemu iliuzwa kwa mmoja wa majaji wastaafu. Shauri hilo limeahirishwa kwa mara ya pili, ambapo Aprili 30,mwaka huu shauri hilo lilikuja mahakamani hapo kwa ajili ya kutolewa uamuzi na Hakimu Sidoyeka hakuwepo mahakamani hapo, hivyo kupangwa jana.Wasikilizaji wa pande zote mbili katika shauri hilo walifurika katika chumba cha mahakama huku kila upande ukiwa na shauku ya kutaka kujua maamuzi yatakayotolewa mahakamani hapo.Awali shauri hilo lilianza kuunguruma mahakamani hapo, Aprili 11 mwaka huu, ambapo upande wa mleta maombi, Stephano Balthazari akiwa na mashahidi sita, alimpinga msimamizi wa mirathi Frida Swai kwa madai si mwaminifu, ameshindwa kukusanya mali za marehemu na kugawa katika kipindi cha miaka 28 tangu kifo cha marehemu.Pia, alidai kuwa anao ushahidi kuwa Frida Swai amefuja mali za marehemu bibi yake kwa kuuza baadhi ya nyumba zilizoachwa ikiwemo nyumba ya Kaloleni bila kufuata taratibu.