 TUME ya Kudhibiti Ukimwi (Tacaids) imesema matumizi ya kondomu, tohara kwa wanaume, udhibiti biashara ya ngono kwa wanawake na matumizi ya dawa za kufubaza virusi vya Ukimwi (ARVs) yakitiliwa mkazo yatapunguza maambukizi ya Ukimwi ifi kapo mwaka 2030.Mkurugenzi wa tume hiyo, Dk Leonard Maboko alisema hayo jana mjini hapa baada ya uwasilishwaji maeneo maalumu ya uwekezaji kuhusu mapambano dhidi ya Ukimwi kupata matokeo chanya kwa afua za kupambana nao.Alisema wanafanya mapitio ya nakala maalumu inayopambanua maeneo ya kipaumbele ambayo nchi inahitaji kuwekeza kupambana na Ukimwi kufikia lengo la dunia kuutokomeza mwaka 2030. Katika tathmini iliyofanyika imeonekana ni programu nzuri ambayo itasaidia kuweza kufikia malengo ya kidunia ifikapo mwaka 2030 kuwe hakuna maambukizi mapya, kondomu zikiwafikia walengwa na watu wakitumia vizuri basi tutafikia hayo malengo,  alisema Maboko. Alisema tohara kwa wanaume na kudhibiti biashara ya ngono kwa wanawake zikifanyiwa kazi ipasavyo itapunguza maambukizi hayo.Dk Maboko alisema eneo hilo linaleta matumaini makubwa kupunguza vifo kwa kuwa moja ya lengo ifikapo 2030 ni kuhakikisha vifo vinavyotokana na Ukimwi vipungue hadi sifuri. Kupunguza vifo kunaenda sambamba na watu wanavyotumia dawa za kufubaza asilimia 50 kupunguza maambukizi mapya na kupunguza vifo vinavyotokana na Ukimwi,  alisema.Mkurugenzi wa Kinga kutoka Wizara ya Afya, Maendeleo ya Jamii, Jinsia, Wazee na Watoto, Dk Leonard Subi alisema, wizara itahakikisha huduma za kinga zinayafikia makundi yote.Alisema ni jukumu la serikali na wadau wengine wa maendeleo kuhakikisha kuwa huduma bora za kinga zinatolewa kwa wakati. Dk Subi alisema ni muhimu kila mtu kuchukua tahadhari ya kujikinga na Ukimwi pamoja na kupima na kujua hali ya afya yake na kuchukua tahadhari za kutowaambukiza watu wengine.Alisema licha ya maambukizi ya Ukimwi kuonekana kupungua, bado mapambano yanahitajika dhidi ya ugonjwa huo. Nakala hiyo imeandaliwa na Tacaids na Shirika la Umoja wa Mataifa la Kupambana na Ukimwi (UNAIDS) na itapitiwa na wadau mbalimbali kutoka serikalini na wadau wa maendeleo.