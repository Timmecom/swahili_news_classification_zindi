 TUME ya Taifa ya Uchaguzi (NEC) imetangaza nafasi za kazi za muda kwa ajili ya uboreshaji wa Daftari la Wapigakura.Kwa mujibu wa tangazo la maombi ya ajira hizo lililosainiwa na Kaimu Mkurugenzi wa Uchaguzi, Mabamba Moses, Watanzania wenye umri kuanzia miaka 18 na wasiozidi miaka 45 wametakiwa kuomba.Kwa mujibu wa tangazo hilo, sifa nyingine za waombaji ni kuwa na elimu ya Kidato cha Nne na kuendelea na awe na ujuzi wa kutumia kompyuta.  Awe na uwezo wa kutambua matatizo ya kompyuta ya hardware na software na kuyatatua,  ilisema sehemu ya tangazo hilo na kuongeza kuwa:  Awe na uwezo wa ku-install programu za kompyuta na kutoa msaada wa kiufundi wa Tehama kwa watumiaji. Awe hajawahi kutiwa hatiani kwa makosa ya jinai na awe na uwezo wa kufanya kazi katika mazingira yenye usimamizi mdogo,  alisema Moses. Sifa nyingine za ziada za kazi hiyo zimetajwa kwenye tangazo hilo, linalopatikana kwenye tovuti ya NEC ya www.nec.go.tz na mitandao ya kijamii ya NEC.