Ni likizo ya kimataifa na wachezaji wenzake wengi wapo katika zamu ya kimataifa lakini nahodha wa timu ya Taifa Stars  na KRK Genk Mbwana Samatta alikuwa na mipango mingine kulingana na gazeti la The Citizen nchini Tanzania. , Mshambuliaji huyo matata alitumia wakati wake mzuri wa likizo hiyo  siku ya Alhamisi kufunga ndoa na mpenzi wake wa siku nyingi Neima Mgange., Sherehe ya harusi yake iliofanyika katika kijiji cha kijichi mjini Dar es Salaam ilihudhuriwa na wachezaji wenzake wa Taifa Stars akiwemo Himid Mao  na Thomas Ulimwengu kulingaa na gazeti hilo., Ilikuwa sherehe ya kufana miongoni mwa watu wa familia ya Mgange walipokutana na mshambuliaji huyo ambaye ndiye mchezaji wa kwanza kutoka Tanzania kushiriki katika ligi ya mabingwa Ulaya.,  Alhamdullilah.  @thomasulimwengu  @hanya30, A post shared by  Mbwana Samatta (@samagoal77) on Oct 11, 2019 at 2:21am PDT, Mwisho wa ujumbe  wa Instagram wa samagoal77,  Dab  \u200d    Kanzu by @islamicfashiontz  Picha by @hanya30, A post shared by  Mbwana Samatta (@samagoal77) on Oct 11, 2019 at 3:42am PDT, Mwisho wa ujumbe 2 wa Instagram wa samagoal77, Maelezo kuhusu uhusiano wa Mbwana na Neima yalikuwa ya siri kubwa na ni watu wa familia zote mbili pekee waliokuwa wakielewa kilichokuwa kikiendelea hadi siku ya Alhamisi., Mshambuliaji huyo hakushirikishwa katika mechi ya kimataifa ambayo Taifa Stars inacheza dhidi ya Uganda wikendi hii., Alikuwa akiugua jeraha lakini akashirikishwa katika kikosi cha timu ya Genk kilichopoteza 6-2 dhidi ya klabu ya Salzbourg kutoka Austria katika michuano ya kombe la mataifa bingwa Ulaya. , Pia aliisaidia Tanzania katika michuano ya kimakundi ya kufuzu kwa kombe la dunia Qatar 2022., "Mshambuliaji wa timu ya taifa ya Tanzania Mbwana Ally Samatta ananganganiwa na klabu tatu za England, taarifa za vyombo vya habari nchini Uingereza zinasema.", Tetesi zinasema nyota huyo anatafutwa na West Ham United, Everton na Burnley., "Samatta, 25, maarufu kwa Watanzania kama Samagoal amengaa sana akichezea klabu ya KRC Genk nchini Ubelgiji.", Amefungia klabu hiyo mabao 11 katika mechi 16 ambazo amewachezea msimu huu, nusu ya mabao hayo akiyafunga barani Ulaya., Taarifa za kumhusisha Samatta na klabu ya Everton zimetoka kwa mtandao wa hitc.com, mmoja wa mitandao ambayo imeibukia kuwa maarufu kwa taarifa za wachezaji na kuhama kwao., Samatta, mwenye kimo cha futi 5 inchi 11, amefunga mabao sita katika ligi ndogo ya klabu barani Ulaya, Europa League, na ni hapo ameanza kuonekana na klabu za England., "Mnamo 23 Agosti 2018 Samatta, alifunga hat-trick dhidi ya Br ndby IF katika Europa League kwenye mechi ambayo walishinda 5-2.", Everton wametatizika kumpata mshambuliaji wa kutegemewa tangu nyota wao Romelu Lukaku alipowaacha na kuhamia Manchester United kwa  75 mwaka 2017., Wamekumbwa na ukame wa mabao msimu huu na zaidi wamesaidiwa na mawinga au viungo wa kati badala ya washambuliaji wao ambao wameonekana butu., Ndio maana si ajabu wanavutiwa na mchezaji ambaye ameibuka stadi wa kutikisa nyavu., Walijaribu kujaza pengo kwa kumchukua mchezaji wao wa zamani Wayne Rooney lakini mshambuliaji huyo hakuvuma sana na mwishowe alihamia Marekani., Mshambuliaji wao wa sasa Oumar Niasse, kwa mujibu wa msn.com anatarajiwa kuihama klabu hiyo ya Merseyside, na inaarifiwa meneja wao Marco Silva anatafuta mchezaji wa kujaza nafasi hiyo., Cenk Tosun alikuwa amenunuliwa na klabu hiyo Januari lakini baada alianza vibaya kisha akaimarika kabla ya kudidimia tena. Mturuki huyo amewafungia bao moja pekee msimu huu. Alikuwa kwenye benchi mechi yao dhidi ya Leicester City Jumamosi., Klabu nyingine za Ligi Kuu ya England - West Ham United, Burnley na Brighton - pia zinadaiwa kumfuatilia kwa karibu mchezaji huyo kutoka Afrika Mashariki., Gazeti la Daily Mirror Jumamosi liliripoti kwamba West Ham wanamfuatilia mchezaji huyo ingawa walisema Everton wanaonekana kuwa na uzito zaidi wa kumtafuta ikizingatiwa kwamba Niasse anatarajiwa kuuzwa Januari., Everton tayari wana uhusiano na Afrika Mashariki kupitia mdhamini wao SportPesa, na waliibuka kuwa klabu ya kwanza ya Ligi Kuu ya England kuchezea Afrika Mashariki walipocheza dhidi ya mabingwa wa ligi ya Kenya Gor Mahia katika Kombe la SportPesa Super Cup mwaka jana., Watakuwa pia klabu ya kwanza ya England kuwa mwenyeji wa klabu ya soka ya Afrika Mashariki watakapowakaribisha nyumbani Gor Mahia uwanjani  Goodison Park mwezi ujao., Samatta alijiunga na Genk akitokea TP Mazembe Januari 2016 ambapo alitia saini mkataba wa kumuweka katika klabu hiyo hadi msimu wa 2019/20., Amesalia na miezi 20 hivi kabla ya mkataba wake kumalizika., Samatta alihamia Ubelgiji mwaka mmoja baada yake kutawazwa mchezaji bora wa mwaka Mwafrika aliyekuwa anacheza ligi za barani Afrika mwaka 2015., Alishinda vikombe sita vikuu akiwa na TP Mazembe ikiwa ni pamoja na kushinda Ligi ya Klabu Bingwa Afrika mwaka 2015 kabla ya kuondoka., Kufikia Machi mwaka huu, alikuwa ameichezea timu ya taifa ya tanzania mechi 44 na kuwafungia mabao 16 tangu alipowachezea mara ya kwanza mwaka 2011., Samatta aliichezea Simba kabla ya kujiunga na TP Mazembe mnamo mwaka wa 2011., Ingawa Mtanzania huyo amevuma sana msimu huu, ambapo alifunga mabao manane katika mechi 11 za kwanza, msimu uliopita hakufanya vyema sana. Alifunga mabao saba katika mashindano yote akichezea klabu yake msimu wa  2017/18.