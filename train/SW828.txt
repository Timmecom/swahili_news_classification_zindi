 SIMBA imeendeleza rekodi ya ushindi baada ya kuifunga KMC mabao 2-0 katika mchezo wa Ligi Kuu Tanzania Bara uliochezwa Uwanja wa Uhuru Dar es Salaam jana.Simba iliingia uwanjani ikiwa na kumbukumbu ya ushindi wa mabao 4-0 dhidi ya Lipuli FC katika uwanja huo kwenye mchezo wa ligi kuu wakati KMC walifungwa na Polisi Tanzania kwa mabao 2-1 katika Uwanja wa Ushirika Moshi, Kilimanjaro.Mchezo ulianza kwa kasi huku timu zote zikimliki mpira hasa sehemu ya katikati huku zikishambuliana kwa zamu na hadi kipindi cha kwanza kinamalizika hakuna timu iliyokuwa imepata bao Kipindi cha pili kilianza kwa kasi na Simba kupata bao dakika ya 46 likifungwa na Deo Kanda kwa shuti kali lililojaa wavuni akiunganisha mpira wa pasi ya Hassan Dilunga.Baada ya bao la Dilunga Simba waliendelea kumiliki mpira huku wakipigiana pasi fupi na kuelekea kwenye lango la wapinzani wao na dakika ya 80 Clatous Chama nusura afunge bao lakini mpira ulitoka nje na dakika ya 86 Deo Kanda pia alishindwa kufunga bao akiwa na kipa wa KMC, Jonathan Nahimana. Kuonesha kwamba wana kiu ya mabao mengi, dakika ya 90 Gerson Fraga alifunga bao la pili akiunganisha mpira uliopigwa na Francis Kahata Kwa matokeo hayo Simba imefikisha pointi 31 katika michezo 12, ikiizidi pointi saba Kagera Sugar wanaoshika nafasi ya pili wakiwa wamecheza mechi moja zaidi, wakati Yanga ni ya tatu kwa pointi 21 katika mechi 10 ilizocheza.Kikosi cha KMC kilikuwa; Jonathan Nahimana, Kelvin Kijiri, Ally Ramadhani, Abdallah Mfuko, Ismail Gambo, Jean Baptiste Mugiraneza, Abdul Hilal/Rayman Mgungira dakika 87, Kenny Ally, Ramadhan Kapera, Hassan Kabunda/Rehani Kibingu dakika ya 71 na Bonphace Maganga/Serge Alen dakika ya 60.Simba ni Aishi Manula, Haruna Shamte, Mohammed Hussein  Tshabalala , Kennedy Juma, Pascal Wawa, Gerson Fraga, Deo Kanda, Muzamiru Yassin, Meddie Kagere, Ibrahim Ajib/ Clatous Chama dakika ya 63 na Hassan Dilunga/Francis Kahata dakika ya 68.Ligi kuu inatarajiwa kuendelea leo ambapo Polisi Tanzania itaikaribisha Azam FC katika Uwanja wa Ushirika Moshi, Kilimanjaro na kesho Yanga itacheza na Biashara United katika Uwanja wa Uhuru, Dar es Salaam.