 MUIGIZAJI wa Bongo Movie, Wema Sepetu amesema kuna uwezekano wa kupata mtoto endapo atatekeleza maagizo aliyopewa na daktari nchini India ya kupunguza mafuta mwilini.Hivi karibuni msanii huyo amepungua na baadhi ya watu wamekuwa wakizungumzia afya yake wakidai kuwa amefanyiwa upasuaji wa kupunguza utumbo kuondoa unene.Wema ambaye ni Miss Tanzania 2006 amesema si kweli kwamba alikata utumbo, ila amekuwa akikonda kwa sababu anakunywa vidonge vya kupunguza mwili na mafuta kwa lengo la kupata mtoto. Utumbo wangu mimi sijawahi kukata wala kupunguza, nilivyosafiri na kwenda India, nilienda kwa sababu ya tumbo langu lakini niliambiwa kuwa mara nyingi kukosa mtoto husababishwa na mafuta hivyo nilipewa vidonge kwa ajili ya kupunguza mwili na mafuta, amesema Wema.Amesema, kitu kikubwa kilichosababisha aende nje ya nchi ni kuhangaikia suala la kupata mtoto na kwamba, aliambiwa anatakiwa apunguze mafuta kwa sababu mara nyingi mafuta husababisha kukosa mtoto.