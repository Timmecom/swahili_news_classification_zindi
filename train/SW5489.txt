 Baba mzazi wa mwanamuziki Diamond Platnumz, Mzee Abdul Juma amevunja ukimya juu ya video iliyoanza kusambaa mitandaoni Jumatano ikimuonesha anaimba wimbo unaoenda kwa jina la  Sungura  akisema si wa kwake bali ameshirikishwa tu.Mzee Abdul amesema hayo Jumatano huku akitoboa siri kuwa amekuwa akiimba tangu siku nyingi japo hakutegemea kama angeweza kufikia hatua ya kurekodi. Ameendelea kujigamba kuwa hata kipaji walichonacho wanae; Diamond Platnumz na Queen Darleen wamerithi kwake.  Ule wimbo si wangu wenyewe walikuja na wao ndo wamegharamia kila kitu mimi nimecheza kipande kidogo tu kwa sababu wamekuja muda mrefu wakinibembeleza  pia nao wanataka kutoka hivyo wakaona wakinitumia mimi kupitia jina la mwanangu watatoka,  alisema Mzee Abdul.Azungumzia kupigiwa na Mama Diamond Baada ya video hiyo kusambaa, Mzee Abdul amethibitisha kuwa alipigiwa simu na mzazi mwenzake yaani Mama Diamond Platnumz akimpa hongera kwa hatua kubwa aliyofikia huku akimsihi aendelee na muziki atafika mbali zaidi. Mzazi huyo wa Diamond amemshukuru Diamond Platnumz kuichapisha video hiyo katika ukurasa wake wa Instagram huku akisindikiza kwa ujumbe ulioandikwa  Big Lion  akisisitiza kufurahishwa na jambo hilo na hivyo kumtaka amwezeshe kwa namna yoyote ile hata kama ni nje na muziki.Akielezea kuhusu kufanya kazi chini ya WCB endapo ataitwa, Mzee Abdul amesema hawezi kufanya kazi kutokana na maradhi ya miguu yanayomsumbua lakini akasema kama kuna nafasi ambayo mwanae atapenda ashiriki kwenye kipande cha video, yuko tayari kufanya hivyo.  Kama ile ya harusi aliyoimba na Zari, alikuwepo mama na kama angeniita na mimi nikakaa kama baba yake nafikiri ingependeza zaidi kwa hiyo kama kuna vipande vya video anatamani kunitoa kama Baba halisi mimi niko tayari  alimalizia Mzee Abdul.