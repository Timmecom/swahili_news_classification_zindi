 Zaidi ya wanariadha 10,000 wanatarajiwa kuchuana vikali katika mbio hizo za 16 tangu kuanzishwa kwake huku washindi 20 wakitarajiwa kujinyakulia zawadi za fedha Sh milioni 35 kwa ajili hiyo.Kwa mujibu wa Mratibu wa shindano hilo, John Bayo, Dar es Salaam usajili utaanza Februari 24 na 25 Mlimani City, Arusha washiriki watajisajili Februari 27 na 28 hoteli ya Kibo Palace na itahusisha pia wanariadha kutoka Manyara na maeneo mengine ya Jirani na kwa Mkoa wa Kilimanjaro usajili utafanyika Machi Mosi mpaka tatu.Akizungumza jana jijini hapa, Bayo alisema, mpaka sasa maandalizi yanakwenda vizuri ambapo tayari usajili kwa njia ya mtandao zoezi limefungwa tangu Februari 19. Tunatarajia washiriki 10,000 kutoka nchi 50 Duniani watafika kushiriki mbio hizo za kimataifa na tunawasihi wanariadha wazingatie muda wa kujisajili uliopangwa,  alisema Bayo.Zawadi Mbalimbali kwa washindi zitatolewa ambapo mshindi wa kwanza kwa Kilometa 42 kwa wanawake na wanaume atajinyakulia Sh milioni nne, mshindi wa pili Sh milioni mbili na wa tatu Sh milioni moja.Mshindi wa nne atapata Sh lakini tisa, wa tano laki sita, mshindi wa sita laki nne, wa saba laki tatu na nusu wa nane laki tatu, mshindi wa tisa laki mbili na nusu na mshindi wa kumi laki mbili.Alisema, washindi kwa kilomita 21 kwa pande zote, mshindi wa kwanza atajinyakulia Sh milioni mbili, wa pili milioni moja, wa tatu Sh laki sita na nusu na mshindi wa nne laki tano.