 Mwezi huo Azam FC ilicheza mechi nne na kushinda dhidi ya Singida United (1-0), Mwadui (1-0) na Mbao (2-1) kwenye Ligi Kuu huku ikipoteza dhidi ya Mtibwa Sugar kwenye mchezo wa robo fainali ya Kombe la Shirikisho Azam (FA) kwa mikwaju ya penalti 9-8.Wachezaji hao watatu walikuwa kwenye kiwango kizuri mwezi huo, wakicheza mechi zote hizo kwenye ligi na Azam FC ikivuna pointi zote tisa huku Mwadini akiruhusu nyavu zake kuguswa mara moja tu ndani ya dakika 270 (sawa na mechi tatu).Tuzo hiyo inadhaminiwa na wadhamini wakuu wa Azam FC, Benki ya NMB ambapo mpaka hivi sasa toka ianzishwe msimu huu imeshachukuliwa na wachezaji watano ambao ni Yakubu Mohammed, Mbaraka Yusuph, nahodha Himid Mao  Ninja , Razak Abalora na Yahya Zayd.Mbali na mshindi kupewa tuzo maalumu, benki hiyo pia imeanza kutoa kitita cha Sh 500,000 kwa mshindi huyo ambaye hupatikana kwa kupigiwa kura na mashabiki wa Azam kwenye ukurasa maalumu wa mtandao wa kijamii wa facebook.Mwisho wa zoezi la kupiga kura kwa mashabiki ni Jumanne ijayo saa 6.00 mchana kabla ya bingwa kutangazwa.