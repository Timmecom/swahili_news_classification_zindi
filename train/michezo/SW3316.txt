 Katika taarifa yake, Caf ilisema hii ni hatua kubwa kwa soka ya Afrika. "Ni tukio la kihistoria katika soka ya Afrika,  alisema katibu mkuu wa Caf, Amr Fahmy."Najivunia kwamba Afrika imefanya jitihada za kutumia teknolojia mpya katika maendeleo ya soka na naamini matokeo yake yatakuwa na faida katika mechi hiyo .Mechi ya Super Cup itazikutanisha timu ya Wydad Casablanca ya Morocco ambao ni mabingwa wa Ligi ya Mabingwa na mabingwa wa Kombe la Shirikisho TP Mazembe ya Congo DR. Michuano hiyo uhusisha bingwa wa Ligi ya Mabingwa na yule wa Kombe la Shirikisho.VAR ilitakiwa kuanza kutumika kwenye mechi ya robo fainali ya michuano ya Afrika kwa wachezaji wa ndani iliyofanyika Morocco mwezi uliopita lakini badala yake ilifanyiwa mazoezi.Teknolojia hiyo inawasaidia waamuzi katika uamuzi mkubwa, ikiwemo goli na penalti, kadi nyekundu na kuotea.Shirikisho la Soka la Kimataifa, Fifa, litafanya maamuzi mwezi ujao kama VAR itumike kwenye Kombe la Dunia Urusi mwaka huu ama la.