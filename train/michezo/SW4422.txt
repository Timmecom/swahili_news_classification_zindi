 Akizungumza jana Kocha wa timu hiyo, Oscar Mirambo alisema Serengeti Boys wanaimba wimbo wa ushindi na ana imani watarudi na kombe, kikubwa ameomba Watanzania wawaombee  Ushindi ni muhimu kwetu ili kurudi na kombe na wachezaji wameonesha wanahitaji kurudi na kikombe.Tunaomba Watanzania watuombee maana Somalia siyo timu ya kubeza,  alisema Mirambo.Alisema anashukuru kwenye kikosi chake hakuna majeruhi hali inayotia matumaini ya kurudi na kuonesha Tanzania haijakurupuka kuwa mwenyeji wa fainali za Afrika za vijana zinazotarajiwa kufanyika mwakani.Mashindano ya CECAFA U-17 yalishirikisha timu saba ambazo ni Uganda, Sudan, Burundi, Kenya, Somalia, Ethiopia na Tanzania Bara huku Zanzibar ikiondolewa kwenye mashindano hayo kwa madai ya kupeleka wachezaji ambao wamezidi umri