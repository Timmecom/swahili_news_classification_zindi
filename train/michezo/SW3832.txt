 RAIS Mstaafu wa Jamhuri ya Muungano wa Tanzania, Dk Jakaya Mrisho Kikwete anatarajiwa kuwaongoza wapenzi na wanachama wa Klabu ya Yanga kwenye tukio la uchangiaji wa timu hiyo utakaofanyika Jumamosi kwenye Ukumbi wa Diamond Jubilee jijini Dar es Salaam.Wakati huo huo, wasanii wa muziki wa kizazi kipya Ali Kiba, Juma Nature pia wanatarajiwa kuwa miongoni mwa wasanii 15 watakaotumbuiza kwenye tukio hilo kubwa linalotayarajiwa kuiwezesha Yanga kuendeshwa kisasa.Akizungumza mapema leo, Mwenyekiti wa Kamati Ndogo ya kuhamasisha uchangishaji Dk David Ruhago alisema kuwa tukio hilo  Kubwa kuliko  linatarajiwa kuwakutanisha wapenzi na mashabiki wa timu hiyo kwa lengo la kuchangisha fedha ambazo zitaisaidia timu hiyo kusajili na kuendesha klabu kisasa. Ninawaomba wapenzi na mashabiki wa timu hiyo kujitokeza kwenye tukio hilo ikiwa ni pamoja na kununua tiketi kuweza kuichangia timu hiyo ili waweze kufikia malengo walinayotarajia kuyafikia. Dk Kikwete anatarajiwa kutuongoza hivyo mnapaswa kujitokeza  siku hiyo, alisema na kuongeza kuwa mashabiki wamerahisishiwa kununua tiketi na kwamba kwa sasa zinazopatika kwenye simu.Aidha kiongozi huyo alisema kuwa tiketi zimeanza kuuzwa maeneo mbalimbali ya jiji la Dar es Salaam kama; klabuni Yanga, Dar Live, Total Petrol Azikiwe Posta, Vunjabei Sinza, Robi One Kinondoni na sehemu nyinginezo.