 AZAM FC imetwaa kabisa Kombe la Mapinduzi baada ya jana kuibuka na ushindi wa mabao 2-1 dhidi ya Simba katika mchezo wa fainali uliochezwa kwenye Uwanja wa Gombani, Pemba.Hii ni mara ya tatu mfululizo kwa Azam FC huku ikiwa ni jumla ya mara tano kutwaa taji hilo na hivyo kulichukua kabisa, huku Simba ikimaliza katika nafasi ya pili katika mashindano hayo yanayofanyika kila kila mwaka.Mbali na kutwaa taji hilo, Azam FC ilikabidhiwa pia kitita cha Sh Milioni 15 wakati Simba wamepata kifuta jasho cha Sh Milioni 10 pamoja na medali za fedha.Azam FC ilipata bao lao la kwanza katika dakika ya 44 lililofungwa na Mudathiri Yahaya, huku Simba wakisawazisha katika dakika ya 63 kwa kichwa kupitia kwa Yussuf Mlipili aliyeunganisha wavuni kona iliyochongwa na Shizza Kichuya, Obbrey Chirwa ndiye aliyeihakikishia Azam ubingwa baada ya kufunga bao la pili na kuifanya timu hiyo kuitambia Simba.Nahodha wa Simba Haruna Niyonzima alisema baada ya mchezo huo kuwa walikuwa na hamu kubwa ya kupata ushindi, lakini bahati haikuwa yao.Baada ya wachezaji wa Azam kuvalishwa medali za dhahabu, nahodha wa timu hiyo, Aggrey Moris alikabidhiwa Kombe kubwa na Makamu wa Pili wa Rais wa Zanzibar, Balozi Seif Ali Idd.Mashindano ya mwaka huu yalikuwa kuadhimisha miaka 55 ya Mapinduzi Matukufu ya Zanzibar yaliyofanyika mwaka Hii ni mara ya tatu kwa Simba na Azam kukutana katika fainali ya Kombe la Mapinduzi huku Azam ikidhihirisha ubabe baada ya kushinda mwaka huu na 2012 na 2017.