 Mkataba huo umeingiwa rasmi jana katika Uwanja wa Taifa na kushuhudiwa na wanachama kutokea klabu mbalimbali za mchezo huo jijini Dar es Salaam.Meneja wa Mauzo na Masoko wa TSN, Januarius Maganga amesema, kwa kuzingatia mkataba huo, TEJA itanufaka na huduma bora za habari kutokea gazeti la Sports Leo, kwa kuwa taarifa zao zitakuwa zikiandikwa na gazeti hilo.Amesema, ushirikiano huo utaendeleza michezo kwa ujumla kwa kuwa kwa kuandika habari za michezo za klabu hiyo itaiwezesha kufahamika zaidi na kupata hata udhamini kwa wadau wengine wa michezo.Alisema: "TSN kupitia gazeti hili la michezo tumekuwa tukiendeleza michezo ya kila aina na kusaidia wanamichezo pia na leo hii tunayo furaha zaidi kuanza safari rasmi na TEJA inayolenga kuendeleza harakati zao za michezo pia."Aliongeza:"TSN kwa kuwa ni wadau wazuri wa maendeleo ya vijana katika nyanja mbalimbali ikiwamo ya michezo, hivyo TEJA itanufaika kwa njia mbalimbali kuanzia kuandikiwa kwa habari zao, makala, picha na hata kupewa ushauri wa kitaalamu kutokea kwa wanahabari mahiri wa michezo wa TSN".Mwenyekiti wa TEJA, Mussa Mtulya amesema, ushirikiano huo utaongeza zaidi hamasa ya michezo kwa wananchama, wakazi wa Temeke na hata wadau wote wa michezo kwa ujumla.Alisema: "TEJA ina wanachama wengi ambapo asilimia kubwa ni vijana, hivyo basi bidhaa hii ya TSN ya SpotiLeo kwa miaka mitatu tumeingia nao mkataba wa kuendeleza harakati zetu za michezo ni hatua muhimu kwetu".Hafla hiyo ilihudhuriwa pia na Kaimu Mkurugenzi wa Maendeleo ya Michezo kutokea Wizara ya Habari, Sanaa, Utamaduni na Michezo, Alex Nkenyenge aliyemwakilisha Waziri wa Wizara hiyo, Harrison Mwakyembe.Nkenyenge alipongeza harakati za SpotiLeo katika kuendeleza michezo hasa kwa kudhamini klabu hiyo na kusisitiza kuwa ushirikiano huo utakuza michezo kwa ujumla."Serikali imekuwa ikisisitiza suala zima la mazoezi na hawa Teja wamekuwa wakiendeleza michezo hasa kwa njia ya mazoezi na hivyo kusaidia kuimarisha afya za vijana ambao kimsingi ndio chachu ya maendeleo,  Sasa SpotiLeo mmefanya kazi nzuri kwenye uandishi wa michezo na kwa ushirikiano huu mmeonesha nia ya dhati kuendeleza ufanyaji wa mazoezi na michezo".