 MABINGWA watetezi wa Ligi Kuu soka Tanzania Bara, Simba wanashuka dimbani leo kuivaa Lipuli FC kwenye uwanja wa Samora, Iringa.Timu zote mbili hakuna aliyewahi kumfunga mwenzake tangu Lipuli ipande Ligi Kuu msimu uliopita.Wamekutana katika mechi tatu na zote wametoka sare.Mchezo wa leo ambao wekundu hao wako ugenini wakiwa moto huenda wakatengeneza rekodi nyingine mpya kwa kuhakikisha wanashinda ingawa mchezo unaweza kuwa mgumu kwa vile hata wenyeji wamepania kushinda.Ukitizama mechi tano zilizopita za Simba imeshinda zote na mchezo wa mwisho imeifunga Azam FC kwenye Uwanja wa Taifa kwa mabao 3-1. Wekundu hao wako moto kutokana na kasi yao na ushindi katika michezo iliyopita.Mpaka sasa wamecheza michezo 18, wameshinda 14, sare tatu na kupoteza mchezo mmoja wakiwa wanashika nafasi ya tatu na pointi 45, nyuma ya Azam yenye pointi 50 katika michezo 25 sawa na vinara Yanga wanaoongoza kwa pointi 61.Lipuli katika michezo mitano iliyopita imeshinda mmoja, imepoteza miwili na kupata sare mbili ikiwa inashika nafasi ya tano na pointi 38 katika michezo 27.Yeyote anaweza kuibuka na ushindi katika mchezo huo kutegemea na walivyojiandaa ingawa Simba inapewa nafasi kubwa ya kushinda kutokana na ubora kiufundi.Wekundu hao wako vizuri katika safu ya ushambuliaji inayoongozwa na Meddie Kagere mwenye mabao 11 kwenye ligi.Ni wazi kuwa atapambana kuifungia timu yake ili kuwafikia wanaoongoza ambao ni Heritier Makambo wa Yanga mwenye mabao 12 sawa na Said Aiyee wa Mwadui.Simba imefunga mabao 38 ikiwa na pungufu tofauti na Lipuli iliyoko mbele michezo tisa, ikiwa imefunga mabao 23.Wekundu hao wapo vizuri pia, katika safu ya ulinzi wamefungwa mabao sita pekee katika mechi 18 walizocheza.Kocha wa Simba, Patrick Aussems alisema Lipuli si timu ya kubeza na wanajua ni kwa namna gani mchezo utakuwa mgumu, lakini muhimu kwao ni kupambana kupata pointi tatu. Tunawaheshimu wapinzani wetu tukijua wapo kwenye uwanja wao wa nyumbani wamejipanga kupata matokeo na sisi pia, tunataka pointi tatu,  amesema.Kocha wa Lipuli, Selemani Matola amesema hawajawahi kuifunga Simba, hivyo wanataka awamu hii kuweka rekodi mpya ya kupata pointi tatu kwenye uwanja wao dhidi ya mabingwa hao watetezi.