 MSHAMBULIAJI wa Yanga Heritier Makambo ni miongoni mwa wachezaji 40, waliojumuishwa kwenye kikosi cha timu ya taifa ya Congo DR kwa ajili ya kujiandaa na mchezo wa mwisho wa kufuzu fainali za Mataifa Afrika  Afcon  zitakazofanyika Misri baadae mwaka huu.Kikosi cha Congo kitakuwa nyumbani Kinshasa kuwaalika Liberia Machi 22, katika mchezo wa mwisho wa kundi G, kuwania nafasi ya kufuzu fainali hizo. Kocha Mwinyi Zahera wa Yanga ambaye anamsaidia kocha mkuu wa Congo DR Florian Ebenge ndiyo aliyependekeza jina la mshambuliaji wake huyo wa timu hiyo ya Jangwani, Makambo kutokana na kuonyesha kiwango cha juu katika ufungaji kwenye Ligi Kuu Bara inayoendelea hivi sasa akifunga mabao 12.Akizungumza na gazeti hili jana Zahera, alisema idadi hiyo ya wa- chezaji 40 ita- punguzwa na kuba- ki 23 zitakapobaki siku 15 kabla ya kuwakabili Li- beria iliyopo nafasi ya pili kwenye kundi hilo nyuma ya vinara Zimbabwe. Ni mara yake ya kwanza kuitwa kwenye kikosi cha timu ya taifa na hiyo ni kutokana na uwezo wake mkubwa wa kufunga mabao kwenye ligi ya Tanzania na nina imani atakuwepo kwenye idadi ya nyota 23 ambao wataikabili Liberia,  alisema Zahera. Kocha huyo ndiyo aliemsajili Makambo kutoka FC Lupopo na mara zote amekua na matumaini naye kutokana na kumfahamu vizuri uwezo wake wa kufumania nyavu za timu pinzani. Congo inayaoshika nafasi ya tatu kwenye kundi hilo la G, inalazimika kuifunga Liberia ili kufuzu kwa fainali hizo.