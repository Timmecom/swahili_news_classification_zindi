 Lechantre raia wa Ufaransa alisema kuwa alipomuona Mkude ameumia akilalamika na kuwahishwa hospitali alianza kukuna kichwa juu ya majaliwa ya timu hiyo kwenye eneo la kiungo kuelekea katika michezo iliyosalia. Haikuwa kitu rahisi kukishuhudia, Mkude ni moja ya wachezaji muhimu hapa kikosini, anacheza vizuri eneo la kiungo hivyo kuumia kwake ilinishtua kuelekea katika mechi zilizosalia lakini afadhali sasa anaendelea vizuri na ataungana nasi mazoezini muda si mrefu,  alisema Lechantre.Mkude alipata majeraha ya kifundo cha mguu juzi baada ya kugongana na Mzamiru Yassin wakiwa mazoezini ambapo kutokana na majeraha hayo ilibidi awahishwe hospitali. Wachezaji wengine nao kina Mbonde (Salim) na Niyonzima (Haruna) nao wanaendelea vizuri, wamekuwa wakikimbia wenyewe wakiendelea na programu zao lakini nimepewa taarifa na daktari kuwa baada ya kama wiki moja watakuwa tayari kuungana na wenzao katika mazoezi ya kitimu,  alisema Lechantre.Simba inajiandaa na mchezo wake wa Ligi Kuu Bara dhidi ya Njombe Mji utakaopigwa Njombe Aprili 3, mwaka huu inaendelea na mazoezi yake kwenye Uwanja wa Boko, Dar es Salaam.