 MFANYABIASHARA raia wa Uganda, Zari Hassan ameibuka upya na kudai kuwa hakumpenda msanii Diamond Platnumz kwa sababu ya pesa, kwa kuwa amewahi kuwa na wanaume wenye pesa kuliko msanii huyo.Wawili hao walikuwa kwenye mahusiano kwa miaka minne na walifanikiwa kupata watoto wawili, lakini mahusiano yao yaliingia shubiri mapema mwaka jana baada ya Diamond kuchepuka na Hamisa na kuzaa naye mtoto.Zari amesema hayo jana wakati akijibu moja ya maoni ya mdau wake katika mtandao wa Instagram, ambapo alihoji kuwa kama Diamond asingekuwa tajiri na maarufu basi Zari asingeweza kuwa naye kwenye mahusiano na Zari alijibu Diamond hana pesa. Siongei haya ili kuonekana na roho mbaya lakini nimeshawahi kuwa na wanaume wenye pesa nyingi na yeye hayupo kwenye hao watu hivyo sikuwa naye kwaajili ya pesa na umaarufu.