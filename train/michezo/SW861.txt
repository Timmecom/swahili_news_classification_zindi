 MSANII nguli wa bongo   eva, Nassib Abdull  Diamond Platnumz  amesema anatarajia kutoa msaada kwa ajili ya wakazi wa mtaa aliozaliwa wa Tandale Dar es Salaam ambapo anakaridia kutumia zaidi ya Sh milioni 465. Msanii huyo aliliambia gazeti hili kuwa atatoa bima za afya kwa kaya 250, ambapo kila kaya ni Sh 1,501,200 kwa bima ya NHIF. Kwa maana hiyo kwa kaya 250 atatumia zaidi Sh milioni 375. Pia atatoa mitaji ya biashara kwa akina mama ambapo ina karidiwa atatumia zaidi ya Sh milioni 20 kwa akina mama 100. Nitagawa Sh laki moja mpaka Sh laki mbili kwa akina mama wa Tandale, alisema Diamond. Alisema atatoa pikipiki 20 kwa ajili ya vijana ili wajikwamue kiuchumi ambapo inakadiriwa atatumia zaidi ya Sh milioni 50. Muimbaji huyo ambaye ni rais wa kundi la WCB, alisema atakarabati shule za Tandale pamoja na kuweka matangi ya maji ambapo inakadiriwa atatumia zaidi ya Sh milioni 50. Alisema ili kuhakikisha anatekeleza ahadi hiyo leo ataambatana na viongozi mbalimbali wa serikali na kampuni mbalimbali kuwakabidhi msaada huo