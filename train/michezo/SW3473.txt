 ALIYEKUWA kipa wa Singida United, Peter Manyika Jr amejiunga na timu ya KCB ya Kenya inayoshiriki Ligi Kuu ya huko.Manyika ambaye aliwahi kucheza Simba kwa takriban misimu miwili, msimu uliopita alicheza Singida United kabla ya kuamua kuvunja mkataba msimu huu baada ya timu hiyo kutotokeleza baadhi ya vipengele kwenye mkataba wao.Akizungumza Dar es Salaam, Manyika ambaye ni mtoto wa kipa wa zamani wa Yanga na Taifa Stars, Manyika Peter alisema anaamini atafanya vizuri katika timu yake hiyo mpya inayomilikiwa na Benki ya Biashara ya Kenya. Nimeingia mkataba wa mwaka mmoja na KCB, naamini nitafanya vizuri maana hiyo ni moja ya timu kubwa za Afrika Mashariki, nafurahi kujiunga nayo nitafute changamoto mpya,  amesema.KCB ilimuona Manyika akiwa na Singida United kwenye michuano ya Sportpesa iliyofanyika Kenya katikati ya mwaka huu.