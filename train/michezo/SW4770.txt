 VINARA wa Ligi Kuu soka Tanzania Bara Yanga leo wanatarajiwa kucheza dhidi ya Kariobangi Sharks ya Kenya katika michuano ya kuwania Kombe la SportPesa kwenye Uwanja wa Taifa, Dar es Salaam.Kabla ya mchezo huo utakaochezwa saa 10:00 jioni, kutakuwa na mchezo wa ufunguzi saa 8:00 mchana kati ya Singida United dhidi ya Bandari ya Mombasa, Kenya.Akizungumzia mchezo huo Kocha wa Yanga, Mwinyi Zahera alisema wamejiandaa vizuri na wanashiriki wakiwa na malengo ya kucheza mechi zote tatu, lakini ikiwa watatolewa hawana budi kukubaliana na matokeo. Tunakutana na Kariobangi ni moja ya timu kubwa Kenya inayocheza mpira wa nguvu, tumewatizama katika video ni wazuri, lakini hata sisi tumejiandaa lengo letu ni kushinda na kusonga mbele hatua inayofuata, alisema.Zahera atakayeongoza timu yake kwa mara ya kwanza kwenye michuano hiyo alisema hautakuwa mchezo mwepesi kwao kutokana na uwezo wa wapinzani ila ni lazima wapambane kufikia malengo.Yanga ambayo inaoongoza Ligi Kuu Tanzania Bara, juzi Jumamosi ilifungwa kwa mara ya kwanza msimu huu baada ya kupokea kichapo cha bao 1-0 kutoka kwa Stand United kwenye Uwanja wa CCM Kambarage mkoani Shinyanga.Kocha wa Kariobangi Sharks Collins Omondi alisema itakuwa mechi kali na hana hofu dhidi ya mpinzani wake kwani wote watacheza wakiwa kamili uwanjani. Alisema atakayeshinda ni yule atakayeonyesha bidii na wamejipanga kupambana kwa ajili ya kupata matokeo.Tangu michuano hiyo ianzishwe msimu wa mwaka juzi, Yanga imeshindwa kufika fainali na zaidi hutolewa hatua za awali.Msimu wa mwaka juzi ilitolewa nusu fainali na mwaka jana ilitolewa hatua ya robo fainali na Home Boys nchini Kenya. Kariobangi Sharks msimu uliopita ilitolewa robo fainali na Simba.Yanga inaongoza kwenye ligi ya Tanzania ikiwa imecheza michezo 20, imeshinda 17, sare mbili na kufungwa moja huku wapinzani wao hao wanaocheza Ligi Kuu Kenya ikicheza michezo nane, imeshinda mitatu na sare tano ikiwa haijapoteza mchezo wowote na kushika nafasi ya tano kwa pointi 14.Mchezo mwingine utakuwa kati Singida United dhidi ya Bandari na makocha wa timu hizo kila mmoja ametamba kufanya vizuri.Kocha Msaidizi wa Singida United Mirambo Kamili alisema wanaweza kufanya vizuri kutokana na maandalizi mazuri waliyofanya chini ya benchi jipya la ufundi.Kocha wa Bandari inayoshiriki kwa mara ya kwanza michuano hiyo Bernad Mwalala alisema hawajaja kujaribu bali kushinda.Huu ni msimu wa tatu kufanyika kwa michuano hiyo ambapo ilianza mwaka juzi nchini, mwaka jana Kenya na zote Gor Mahia ikifanikiwa kuchukua ubingwa mara mbili. Msimu huu inafanyika Tanzania na bingwa atacheza na Everton nchini kwake.Jumla ya timu nane, nne za Tanzania na nne za Kenya zitakazochuana ni bingwa mtetezi Gor Mahia, Kariobangi Sharks, AFC Leopards na Bandari zote za Kenya na nyingine za hapa nchini ni Simba, Yanga, Singida na Mbao.Mshindi wa kwanza ataondoka na dola 30,000 sawa na Sh. zaidi ya Sh. milioni 60 na wa pili dola 20,000 sawa na zaidi ya Sh. milioni 40 na tatu Dola 10,000 sawa na zaidi ya Sh. milioni 20.Michuano hiyo itahudhuriwa na Balozi wa Everton Steven Pener. Kwa upande mwingine, Mkurugenzi wa SportPesa Abbas Tarimba alitaja viingilio kuwa ni Sh. 2,000 kwa viti vya kawaida na VIP B