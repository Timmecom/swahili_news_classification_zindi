 Mechi itakayochezwa leo ni Njombe Mji itakayokuwa mwenyeji wa Mbao FC kwenye uwanja wa Sabasaba mjini Njombe.Hatua hiyo ya nne itaendelea tena kesho kutwa kwa mechi mbili kuchezwa, ambapo Singida United itawakaribisha Polisi Tanzania, mechi ikichezwa kwenye Uwanja wa Namfua mjini Singida.Moja ya timu zilizopanda Ligi Kuu msimu ujao, KMC itacheza na Azam kwenye uwanja wa Azam Azam Complex, Chamazi kesho kutwa saa moja usiku kabla ya mechi hiyo, Ndanda itachea na JKT Tanzania kwenye uwanja huo jioni.Aidha siku hiyo pia mabingwa wa mkoa wa Geita Buselesele FC itachuana na Mtibwa Sugar FC kwenye Uwanja wa Nyamagana, huku Majimaji FC ikicheza na mabingwa wa Ligi Kuu Bara, Yanga kwenye uwanja wa Majimaji Songea Jumatano ijayo.Hatua hii inatarajiwa kukamilika Jumatatu ijayo kwa mechi mbili, ambapo Kiluvya United itapambana na Tanzania Prisons kwenye Uwanja wa Mabatini, huku Stand United ikisafiri mpaka Dodoma kucheza na Dodoma FC.Akizungumzia mechi dhidi ya KMC, kocha Mkuu wa Azam FC Aristica Cioaba, amesema hataki kufanya makosa yoyote dhidi ya timu hiyo inayonolewa na kocha wa zamani wa Yanga, Fred Minziro.Azam Fc inaingia uwanjani ikiwa na kumbukumbu ya kuvuna pointi mbili pekee katika michezo mitatu ya mwisho kwenye Ligi Kuu dhidi ya Kagera Sugar 1-1 na kutoka suluhu na Lipuli.