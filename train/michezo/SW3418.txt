 Kwa matokeo hayo,Yanga imefungwa na Mbao kwa mara ya tatu mfululizo na Mbao kwenye uwanja huo wa CCM Kirumba na kudhihirisha unyonge kwa wauza mbao hao wa Saba Saba mjini Mwanza.Mchawi wa Yanga jana alikuwa Habib Kiyombo (pichani) wa Mbao ambaye alifunga mabao yote mawili na kuiwezesha timu yake kuibuka na pointi zote tatu. Kiyombo alianza kuliona lango la Yanga katika dakika ya 53 kabla ya dakika 10 baadae kufunga tena katika mchezo huo uliojaa mashabiki.Kwa matokeo hayo, Yanga sasa wamebaki na pointi zao 21 wakiwa katika nafasi ya nne nyuma ya Singida United kwa pointi mbili huku Simba wakiwa kileleni kwa pointi 26 sawa na Azam FC iliyopo katika nafasi ya pili.Yanga wakielekea katika Kombe la Mapinduzi Kisiwani Zanzibar, wamemaliza mwaka 2017 vibaya kutokana na kipigo hicho cha aibu kutoka kwa Mbao FC. Katika mchezo huo Mbao FC walionekana kuutawala zaidi mchezo huo huku Yanga wakitumia muda mwingi kusaka mpira kutoka kwa wenyeji wao.