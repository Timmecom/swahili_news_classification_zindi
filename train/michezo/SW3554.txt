 SIMBA, leo itaendelea na kampeni zake za kutete ubingwa wa Ligi Kuu Bara itakapomenyana na KMC kwenye uwanja wa Uhuru Dar es Salaam.Mabingwa hao watetezi wanaingia uwanjani wakitoka kupata ushindi mnono wa mabao 4-0 kwenye mechi yake ya mwisho dhidi ya Lipuli iliyochezwa kwenye uwanja huo huo.Simba ndio inayoongoza ligi ikiwa na pointi 28 baada ya kucheza michezo 11 huku KMC ikiwa na mwenendo mbaya msimu huu ambapo mpaka sasa imekusanya pointi tisa katika mechi 12 ilizocheza. Licha ya kwamba mchezo wa mpira unamatokeo ya kustaajabisha bado KMC hawapewi nafasi ya kuibuka na ushindi kutokana na mweneno wao na pia mwenendo wa Simba.Timu hiyo ya Kinondoni inaingia kwenye mechi hiyo ikiwa na makovu ya kipigo cha mabao 2-1 kutoka kwa Polisi Tanzania katika mechi yake iliyopita. Aidha Simba bado inabembwa na rekodi za msimu uliopita walipokusanya pointi sita kwa KMC kwa ushindi wa mabao 2-1 katika mechi zote mbili uwanja wa Taifa na CCM Kirumba.Akizungumzia mchezo huo kocha wa Simba Sven Vandenbroeck alisisitiza kuendeleza wimbi la kusaka ushindi wa pointi tatu tena kwa mabao mengi. Tunapata matokeo mazuri kwa michezo miwili iliyopita tukianza na ule wa michuano ya FA,na Lipuli pamoja na kwamba timu yangu inacheza mchezo mzuri bado sijaridhishwa na wingi wa mabao tunayopata kiu yangu nikuona timu inapata ushindi wa mabao mengi,  alisema Vandenbroeck.Sven alisisitiza wachezaji wake wanatimiza majukumu yao ipasavyo kuhakikisha wanatimiza malengo na kuahidi kuanzia mchezo wa leo kuanza kuyafanyia kazi kuona kikosi chake kinatimiza kile anachokihitaji.