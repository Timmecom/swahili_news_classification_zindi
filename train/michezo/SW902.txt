 Klabu hiyo yenye maskani yake Anfield inaweza kushika nafasi ya pili endapo jana itakuwa imeifunga West Ham jana baada ya kuifunga Porto 5-0 katika mchezo wa kwanza wa Ligi ya Mabingwa hatua ya 16 bora. Salah mchezaji wa kimataifa wa Misri amefunga mabao 22 katika mechi 26 za ligi tangu alipotua Liverpool akitokea Roma kwa pauni milioni 34, Juni mwaka jana."Nimekuja hapa kutwaa mataji,  alisema mchezaji huyo mwenye umri wa miaka 25. Mchezaji huyo wa zamani wa Chelsea alitokea benchi mara tatu ikiwa ni dakika 30 wakati akiichezea the Blues ilipotwaa ubingwa msimu wa mwaka 2014-15, akimaliza msimu huo kwa kutolewa kwa mkopo kwenda timu ya Italia ya Fiorentina. Msimu uliofuata alitumika akiwa Roma kwa mkopo kabla hajajiunga na timu hiyo ya Serie A kwa ada ya pauni milioni 12 Agosti mwaka 2016. Salah amefanya makubwa tangu arejee katika Ligi Kuu na anatarajia juhudi zake zinaweza kuiwezesha Liverpool kutwaa taji la kwanza tangu mwaka 2012. "Naweza kuwaambia mashabiki tunafanya kazi kwa asilimia 100 na kujaribu kutwaa kitu fulani kwa ajili ya klabu yetu,   alisema mchezaji huyo. "Sasa ni muda mrefu tangu klabu iliposhinda taji la Ligi Kuu. Ni ndoto yangu kushinda taji la Ligi Kuu, lakini nataka kushinda na klabu hii. 