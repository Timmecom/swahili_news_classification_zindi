 Aidha, huenda hajawa tayari kukubali ofa ya urafiki iliyotolewa na Mourinho.Wenger atafanya safari yake ya mwisho Old Trafford leo kama kocha wa Arsenal. Kocha Mreno, Mourinho ambaye amesharusha vijembe kibao kwa Wenger tangu akiwa Chelsea, licha ya kusema wawili hao wanaweza kuwa marafiki wa karibu."Namheshimu sana, na sitaki kutoa maoni binafsi, mnapaswa kuniacha na amani katika wiki zangu hizi za mwisho na msinilazimishe kuingia kwenye majibizano,  alisema Wenger."Nataka kwenda na amani na Mourinho kwa sababu ni kocha mzuri. Kwa hiyo Mourinho huenda akajiandaa kumuaga rafiki yake sasa."Nasema kwaheri kwa kila mmoja, Ufaransa tunasema au revoir, ikimaanisha tutaonana tena,  alisema Wenger.Mechi ya leo pia itaelezea mwisho wa upinzani wa Arsenal-Manchester United ambayo ilitawala wakati wa muongo wa kwanza wa Wenger klabuni hapo, pale Sir Alex Ferguson alipotwaa taji karibu kila mwaka.Wenger aliwahi kutwaa taji la Ligi Kuu Old Trafford mwaka 2002, huku kipigo cha nguvu kukipata ilikuwa ilipofungwa 8-2 kwenye uwanja huo mwaka 2011."Tumekuwa na mapambano mazuri kwa zaidi ya miaka 22," alisema Wenger."Ninapoangalia nyuma, nakubali jinsi nilivyokuwa na timu nzuri. Unapokuwa na [Ryan] Giggs, [Paul] Scholes, [David] Beckham, na baada ya [Cristiano] Ronaldo na [Wayne] Rooney wote wakiwa watoto na unaona walichokifanya Ronaldo na Rooney baadaye ."Na [Ruud] Van Nistelrooy, na wote walicheza pamoja, walikuwa na timu isiyotabirika, ilikuwa bora zaidi. Mechi ya leo huenda ikawa mtihani mkubwa kwa Arsenal kwani Wenger huenda akawapunzisha baadhi ya wachezaji kwa ajili ya mechi ya marudiano ya nusu fainali ya ligi ya Europa dhidi ya Atletico Madrid itakayochezwa Alhamisi ijayo.