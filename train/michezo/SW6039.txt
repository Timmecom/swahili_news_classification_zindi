 MSHAMBULIAJI wa Kenya na Tottenham Hotspurs, Victor Wanyama amesema kujiangusha kwa wachezaji wa Stars ndio jambo lililowapa ushindi kwenye mechi yao juzi. Stars na Kenya zilikutana mjini hapa kwenye uwanja wa June 30 juzi na Kenya kuibuka na ushindi wa mabao 3-2.  Baada ya Tanzania kuwa mbele tukaona wanaanza kujiangusha angusha na kupoteza muda tukaambiana hawa wameshapanick,  alisema. Alisema Stars walianza vizuri lakini wao walitumia makosa yao kuwaadhibu.  Tuliona tunaweza kuwafunga tulipopata bao la kusawazisha nikasema tunaweza kufunga la pili ikawa kweli waliopozidi kujiangusha tukaona tunaweza kuwafunga la tatu na ndivyo ilivyotokea tukashinda,  alisema.Akizungumzia mechi yao ya mwisho dhidi ya Senegal, Wanyama alisema hiyo itakuwa fainali.  Mechi yetu na Senegal itakuwa fainali kwetu, tutapambana kushinda ili kujiwekea vizuri zaidi kusonga mbele,  alisema. Ushindi ama sare itakuwa matokeo mazuri kwa Kenya kusonga mbele katika hatua ya 16 bora.