 Katibu Mkuu wa Baraza la Michezo la Taifa (BMT), Mohamed Kiganja alisema jana kuwa RT imezuiwa kuongeza tozo hizo mpya hadi pale watakapokutana kwa pamoja kujadili hilo.Kiganja alisema kuwa kutokana na malalamiko yaliyowasilishwa BMT na waandaaji wa mbio nchini, Serikali imeamua kuizuia RT kutoza viwango vipya vya tozo hizo.Uongozi wa RT Oktoba mwaka jana ulikutana na waandaaji wa mbio ndefu nchini na kuamua kuweka tozo hizo mpya kulingana na madaraja ya mbio, ambapo zile kubwa zilitakuwa kulipa hadi Sh milioni 7 kwa mwaka.Alisema kuwa pamoja na RT kudai kukubaliana na waandaaji hao wa mbio kuhusu tozo hizo, lakini wameamua kuzisitisha kutokana na kelele za waandaaji kupinga hatua hiyo ya RT. Hata kama RT ilikutana na kukubaliana na waandaaji wa mbio, lakini hizo kelele zinaonesha kuna tatizo na ndio maana tumewataka kusitisha na kukutana pamoja,  alisema Kiganja.Kiganja alisema kuwa waandaaji, uongozi wa RT pamoja na BMT watakutana Machi 5 mjini Moshi kulizungumzia hilo ili kupata muafaka.Katibu Mkuu wa RT, Wilhelm Gidabuday akizungumza kwa simu kutoka Arusha jana alisema kuwa hawajapata taarifa yoyote kutoka BMT, lakini akiipata atalizungumzia hilo.