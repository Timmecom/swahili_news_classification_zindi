 NYOTA wa muziki wa Bongo Flava Nasib Abdul  Diamond Platnumz  amedokeza kuwa anafikiria kumuajiri mpenzi wake Mkenya, ambaye ni mtangazaji wa radio, Tanasha Donna, kufanya kazi katika Televisheni yake ya Wasafi TV.Tanasha, ambaye kwa sasa anafanyakazi jijini hapa kama mtangazaji katika radio ya NRG, ameahidiwa kuolewa na nyota huyo.Wawili hao wanaonekana kufurahia uhusiano wao huo wa muda mrefu, ingawa Diamond anaonekana akiwa na shauku ya kutaka kufunga ndoa na mdada huyo na ameahidi kumfanya kuwa na makazi ya kudumu Dar es Salaam kwa kumpatia ajira katika kituo chake cha Wasafi TV .Diamond akiweka wazi mahusinao hayo wakati wa mahojiano, ambayo yalieleza jinsi Tanasha, ambavyo amekuwa akisafiri mara kwa mara kati ya Dar es Salaam na Nairobi katika kipindi cha hivi karibuni. Anaingia kazini Jumatatu, Alhamisi ikishafika saa sita usiku kashamaliza kazi, asubuhi kesho yupo hapa mjini (Dar) anadamshi kama kawaida anawakera tu halafu Jumatatu tena anarudi, ndio hivyo hivyo,  amesema Diamond.Pia amesema kuwa endapo Tanasha atakubali ofa hiyo ya kufanyakazi Dar, basi atakuwa akiendesha kipindi chake mwenyewe.  (Tanasha) Atakuwa na program Wasafi TV,  alisema Diamond.Diamond awali alitangaza kufunga ndoa na Tanasha Februaria 14 Siku ya Wapendao, lakini aliiahirisha kwa muda usiojulikana.