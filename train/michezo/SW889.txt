 USHINDI wa Simba na JS Saoura ya Algeria juzi umezidi kuliweka Kundi D la Ligi ya Mabingwa wa Afrika katika uwazi zaidi na kuifanya kila inayoshiriki katika kundi hilo kuwa na nafasi ya kuweza kufuzu kwa robo fainali ya mashindano hayo.Simba iliibuka na ushindi wa bao 1-0 dhidi ya mabingwa wa kihistoria wa Ligi ya Mabingwa wa Afrika Al Alhly na kuwafanya mabingwa hao wa Tanzania kufikisha jumla ya pointi sita na kuwatoa AS Vita Club ya Congo katika nafasi ya pili baada ya timu hiyo kufungwa 1-0 na JS Saoura ya Algeria.JS Saoura ambayo ilifungwa na Simba kwa mabao 3-0 katika mchezo wa ufunguzi wa Ligi ya Mabingwa wa Afrika Kundi D, kwa ushindi wake huo wa juzi, sasa imefikisha pointi tano na kukalia nafasi ya tatu huku AS Vita ikiburuza mkia ikiwa na pointi nne.AS Vita Club ya Jamhuri ya Demokrasia ya Congo iliifungwa katika mchezo wake wa kwanza na Al Alhly kwa mabao 2-0 katika mchezo uliopigwa Alexandria kabla ya timu hiyo kutoka sare na JS Saoura ya Algeria.Kutokana na msimamo wa kundi hilo, timu yoyote hata AS Vita Club ambayo iko mkiani mwa msimamo wa ligi hiyo, inaweza kupenya na kutinga robo fainali kwani timu mbili za kwanza ndizo zitacheza hatua hiyo inayofuata.Kwa upande wa Simba, wenyewe mchezo unaofuata watakwenda Algeria kuifuata JS Saoura kabla ya kucheza mchezo wa mwisho dhidi ya AS Vita Club utakaofanyika jijini Dar es Salaam kwenye Uwanja wa Taifa katika mchezo wa kufunga pazia.Al Alhly wenyewe watacheza dhidi ya AS Vita Club katika mchezo wao wa mwisho na timu itakayocheza vizuri mechi hizo zilizobaki, inaweza kucheza hatua ya robo fainali kwani kila moja ina uwezo wa kufikisha pointi nyingi zaidi ya mwingine itategemea atakavyocheza.MCHEZO WA SIMBAKatika mchezo huo wa Simba, bao pekee katika mchezo huo lilifungwa kwa shuti la mguu wa kulia na mchezaji wa kimataifa wa Rwanda, Meddie Kagere katika kipindi cha pili baada ya kipindi cha kwanza timu hiyo kushindwa kutumia nafasi kibao ilizopata.Kocha wa Al Ahly, Martin Lasarte alimuingiza Nasser Maher ili kuimarisha safu yake ya ushambuliaji, dakika 20 kabla ya mchezo haujamalizika, lakini hilo halikuisaidia timu yake kuepukana na kipigo hicho, ambacho kilionekana kuwachanganya sana.Ushindi huo wa Simba ni sawa na kulipa kisasi baada ya timu hiyo yenye maskani yake Msimbazi kupokea kichapo cha `mbwa mwizi  baada ya kufungwa mabao 5-0 na Al Alhly katika mchezo uliofanyika Misri siku kadhaa zilizopita.MECHI ZINGINETimu ya Horoya ilipanda hadi nafasi ya pili katika msimamo wa Kundi B wa Ligi ya Mabingwa wa Afrika baada ya kuibuka na ushindi wa mabao 2-0 dhidi ya FC Platinum katika mchezo uliofanyika kwenye Uwanja wa Stade du 28 Septembre huko Conakry juzi.Ocansey Mandela na Yakubu Hudu ndio waliozifumania nyavu kwa vigogo hao wa Guinea ambao wamepaa pointi mbili zaidi ya timu iliyopo katika nafasi ya pili ya Orlando Pirates na pointi moja nyuma ya mabingwa watetezi Esperance de Tunis.Nayo Wydad Casablanca walijikuta wakilazimishwa suluhu dhidi ya Lobi Stars katika mchezo mwingine wa Ligi ya Mabingwa wa Afrika Kundi A katika mchezo uliofanyika kwenye Uwanja wa Prince Moulay Abdellah nchini Morocco.Sare hiyo imeshuhudia vigogo wa Morocco, Wydad na wale wa Nigeria Lobi wakibaki katika nafasi ya pili na nne katika msimamo wa Kundi A.Club Africain na TP Mazembe wenyewe walitoka suluhu katika mchezo mwingine wa Ligi ya Mabingwa wa Afrika wa Kundi C kwenye Uwanja wa Stade Olympique de Rades huko Tunisia.Sare hiyo imezifanya timu hiyo ya Tunisia ya Africain na vigogo vya Jamhuri ya Kidemokrasia ya Congo Mazembe zimebaki katika nafasi ya tatu na pili katika msimamo wa Kundi C.