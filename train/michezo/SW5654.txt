 TIMU ya Taifa ya Tanzania  Taifa Stars  imetua salama nchini Misri huku ikiahidi kuendeleza morali waliyotoka nayo katika programu zao za mazoezi kujiandaa na mechi zijazo za kirafi ki kabla ya kuanza kwa fainali za mataifa ya Afrika, Afcon 2019.Mara baada ya kutua nchini humo, nahodha wake Mbwana Samatta alisema hakuna kulala, wako tayari kwa maandalizi ya mechi zijazo za kirafiki zitakazowaweka sawa.Alisema kila mchezaji ana furaha kuwa sehemu ya kikosi hicho na kuahidi kujipanga vizuri kwa ajili ya kazi hiyo.  Tunamshukuru Mungu tumefika salama hapa Cairo na mwendelezo wa maandalizi utaendelea pamoja na mechi za kirafiki.Na kila mchezaji yuko vizuri na anafuraha,  alisema. Stars inatarajiwa kucheza mchezo wa kwanza wa kujipima nguvu dhidi ya wenyeji Misri wiki ijayo Juni 13, mwaka huu na baadaye watacheza tena dhidi ya Zimbabwe kisha Kocha Mkuu Emmanuel Amunike atafanya tathimini ya kikosi chake cha mwisho.Kabla ya kuondoka nchini Amunike alisema licha ya kuwepo katika kundi lenye timu bora za Afrika ikiwemo Senegal na Algeria, anakiamini kikosi chake kinaweza kufanya makubwa, akisema kuwa mpira ni mchezo usiotabirika.