 STRAIKA wa Simba, Meddie Kagere ameshafungua akaunti yake ya mabao huko Simba kwa kuwafunga Tanzania Prisons bao pekee la ushindi wa 1-0, lakini akaeleza kuwa huo siyo mwisho, msimu huu atatupia sana tu.Mshambuliaji huyo ambaye ametua Simba msimu huu akitokea Gor Mahia ya Kenya, tangu kwenye mechi za kirafiki za kujiandaa na msimu mpya amekuwa akionesha makali yake lakini amefanikiwa kuhamishia makali hayo katika Ligi Kuu Bara na kuitengenezea pointi tatu muhimu katika mchezo huo uliopigwa juzi Uwanja wa Taifa, Dar.Kagere aliyeonekana kulisakama lango la wapinzani wao muda mwingi, amefunguka kuwa hawezi kuzungumzia kwa sasa kuhusu masuala ya kiatu cha dhahabu lakini kilichopo mbele yake kwa sasa ni kufunga kila anapopata nafasi na kuhakikisha anaipa ushindi timu yake.  Kuhusu kiatu cha dhahabu hiyo namwachia Mungu, sijajua yeye amepanga kunipa nini mwisho wa msimu lakini kilichopo sasa ni kuongeza bidii mazoezini na akutumia kila nafasi nayopata kufunga mabao, tunahitaji kutumia kila nafasi ili kupata matokeo,  alisema Kagere.Pia Kagere aliwagusia wapinzani wao akikiri kuwa walionesha upinzani mkubwa na haikuwa timu nyepesi kuikabili lakini walisikiliza vyema maelekezo ya kucheza kitimu kutoka kwa kocha wao, Patrick Aussems na mwisho wakafanikiwa kuondoka na ushindi.  Haukuwa mchezo mwepesi kwa kweli, umeona hata wapinzani wetu walikuwa wazuri pia na kutuletea changamoto lakini kocha alitutaka akucheza kitimu bila kusahau majukumu tuliyonayo kila ammoja uwanjani, basi tukafanyia kazi hilo na mwisho tukafanikiwa kushinda. 