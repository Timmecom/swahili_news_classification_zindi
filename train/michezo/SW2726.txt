 KOCHA Mkuu wa timu ya soka ya Taifa,  Taifa Stars  Emmanuel Amunike, ametangaza kikosi cha wachezaji 30 watakaocheza mechi ya kufuzu fainali za Kombe la Mataifa Afrika, Afcon 2019 dhidi ya Cape Verde Oktoba 12 mwaka huu kwenye Uwanja wa Taifa, Dar es Salaam.Akizungunza na waandishi wa habari Dar es Salaam jana, Amunike alisema anajua umuhimu wa mchezo huo ndio maana ametangaza kikosi mapema ili kila mchezaji ajiandae kwani wanahitaji ushindi.  Ni mchezo muhimu ndio maana nimetangaza kikosi ili kila mchezaji ajue ana deni kwa taifa kwani ushindi ni muhimu,  alisema Amunike.Amunike alisema timu ya taifa ni kwa ajili ya wachezaji wote wa Tanzania hivyo atakuwa anaita wachezaji wanaofanya vizuri bila kuangalia timu anayocheza. Pia Amunike amewarejesha Shomari Kapombe, Jonas Mkude, John Bocco wa Simba na Feisal Salum wa Yanga ambao aliwatoa kwenye kikosi kilichocheza na Uganda kwa utovu wa nidhamu, pia ameongezwa Abdallah Heri kutoka Azam FC.Wachezaji walioitwa ni makipa Aishi Manula (Simba), Mohamed Abdulrahman (JKT) na Benno Kakolanya (Yanga). Mabeki ni Kapombe (Simba), Hassan Kessy (Nkana- Zambia), Salum Kimenya (Prisons), Kelvin Yondani, Andrew Vincent, Gadiel Michael (Yanga), Paulo Ngalema (Lipuli), Ally Sonso (Lipuli), Abdi Banda (Baroka-Afrika Kusini), Abdallah Kheri, Agrey Morris (Azam), na David Mwantika (Azam).Viungo ni Himid Mao (Pertojet, Misri), Jonas Mkude (Simba), Mudathir Yahya, Frank Domayo, (Azam), Feisal (Yanga), Simon Msuva (El Jadida- Morocco), Farid Mussa (CD Tenerife- Hispania) na Salum Kihimbwa (Mtibwa). Washambuliaji ni Mbwana Samata (Genk- Ubelgiji), John Bocco (Simba), Thomas Ulimwengu (A Hilal- Sudan), Rashid Mandawa (BDF XI, Botswana), Yahya Zayd (Azam), Shaban Chilunda (CD Tenerife- Hispania) na Kelvin Sabato (Mtibwa Sugar). Taifa Stars inatarajiwa kuingia kambini Jumatatu ya wiki ijayo.