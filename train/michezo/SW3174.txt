 MABINGWA watetezi wa Ligi Kuu Soka Tanzania Bara, Simba leo wanashuka dimbani kusaka pointi tatu katika mchezo wa kwanza wa ligi dhidi ya JKT Tanzania utakaochezwa kwenye Uwanja wa Uhuru.Wekundu hao huenda wakautumia mchezo huo kupambana na kupata ushindi ili kurejesha furaha kwa mashabiki wake baada ya kutoka kuenguliwa kwenye michuano ya kimataifa.Mwishoni mwa wiki iliyopita, Simba ilitolewa Ligi ya Mabingwa Afrika hatua za awali dhidi ya UD Songo kwa sare ya bao 1-1, wageni wakisonga mbele kwa bao la ugenini baada ya mchezo wa kwanza kutoka suluhu.Mchezo wa leo wa ligi hautakuwa rahisi kwa sababu kila mmoja anataka matokeo kuanza msimu vizuri hivyo, yeyote aliyejiandaa vizuri atakuwa na uwezo wa kuibuka na ushindi.Msimu uliopita Simba ilitawala mbele ya JKT kwa kushinda michezo yote, ambapo raundi ya kwanza waliibuka na ushindi wa mabao 2-0 na raundi ya pili bao 1-0.Timu zote zimesajili kulingana na mahitaji ya vikosi vyao, Simba ya msimu uliopita ilikuwa bora katika safu zote kwa maana ya ushambuliaji, kiungo na ulinzi na hata sasa wanatarajiwa kuendeleza ukali wao baada ya kusajili tena msimu huu.JKT Tanzania imekuwa na utamaduni wa kuanza vyema na kumaliza kwa presha ya kujinusuru kushuka daraja hivyo, bila shaka hali awamu hii wako vizuri baada ya kusajili baadhi ya wachezaji kuziba sehemu zenye upungufu.Kocha wa Simba, Patrick Aussems alisema moja ya malengo yao makubwa msimu huu ni kufanya vizuri katika mechi zao zote na kutetea taji lao. Tuko tayari kuanza msimu vizuri, tunataka mataji yote, tumeshachukua moja la ngao ya jamii, tunataka kutetea la ligi na hata kuchukua la FA, alisema.Simba Kocha wa JKT Tanzania, Abdallah Mohamed alisema wamejiandaa vizuri kuelekea katika mchezo huo na wachezaji wake wako tayari kwa pambano.