 KOCHA wa mabingwa wa Ligi Kuu soka Tanzania Bara Simba, Masoud Djuma amesema timu anayotaka msimu ujao ni kila mmoja awe na uwezo wa kugombea nafasi kwenye kikosi cha kwanza.Akizungumza na gazeti hili jana, Djuma alisema ligi ijayo huenda ikawa ngumu kwa sababu watakuwa na Simba tofauti kwani wanadhamiria kuwatengeneza wachezaji ili kila mmoja aoneshe ubora wake. Tutakuwa na Simba ambayo kila mtu atatamani kucheza na kuonesha kiwango, mabadiliko makubwa yanakuja tukijua wazi ugumu wa ligi inayokuja, tunahitaji kila mmoja atambue wajibu wake kwa kucheza kwa kiwango,  alisema.Djuma alisema wanahitaji kuwa na wachezaji wenye uwezo ili watakapomtoa mtu na kumuingiza mwingine isiwe tabu waendeleze ushindani. Hatutaki ukimtoa mchezaji mmoja unaanza kuwaza uwezo wa mwingine, kila mmoja akiwa mwenye ubora hupati tabu, unatoa kiwango na kuingiza kiwango, ushindani ni muhimu,  alisema.Kwa upande wake, Kaimu Rais wa klabu hiyo Salum Abdallah  Try again  aliwataka mashabiki wa timu hiyo kuwapa nafasi kwani wamedhamiria kutengeneza kikosi chenye ushindani wa hali ya juu kwa ajili ya msimu ujao.Alisema, wekundu hao watakuwa kwenye maandalizi ya wiki tatu kujiandaa na Wiki ya Simba na michuano ya ligi mwezi ujao. Huenda wakaenda Uturuki Ijumaa ya wiki.  Wanachama na mashabiki wetu watulie na kutupa nafasi wakati tunatengeneza timu, tumeshasajili baadhi na tunaendelea kuboresha ili kuwa na kikosi bora chenye ushindani,  alisema.Simba imemaliza ya pili michuano ya Kagame iliyomalizika wiki iliyopita baada ya kufungwa mabao 2-1 na Azam hivi karibuni ilishika nafasi ya pili kwenye michuano ya Kombe la Kagame baada ya kufungwa 2-1 na Azam FC katika mchezo wa fainali uliochezwa kwenye uwanja wa Taifa, Dar es Salaam.