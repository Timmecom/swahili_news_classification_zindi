 SHIRIKISHO la Soka Tanzania (TFF) limetuma salaam za rambirambi kwa nahodha wa Azam FC, Agrey Moris aliyefi wa na mke wake wakati akijifungua katika moja ya hospitali jijini Dar es Salaam juzi jioni.Katika taarifa iliyotolewa jana kwa niaba ya rais wa shirikisho hilo, Wallace Karia ilisema kuwa amepokea msiba huo kwa masikitiko makubwa na kutoa pole kwa familia ya beki huyo wa Taifa Stars pamoja na ndugu, jamaa na marafiki walioguswa na msiba huo.Rais Karia amemuomba mchezaji huyo kuwa mvumilifu na subira katika wakati huu ambao amempoteza mke wake huyo wakati akijifungua. Rais Karia amepokea taarifa za kifo cha mke wa Agrey kwa masikitiko makubwa, amemuomba kuwa na subira kwa wakati huu ambao amempoteza mke wake  alifafanua taarifa hiyo.Beki huyo hakusafiri na timu hiyo kwenda visiwani Zanzibar kushiriki Kombe la Mapinduzi ambalo walioondolea juzi baada ya kufungwa na Simba kwa mikwaju ya penalti, kutokana na matatizo ya mkewe. Katika taarifa iliyotolewa na uongozi wa klabu ya Azam , ilisema kuwa wamepokea kwa masikitiko msiba huo, hivyo wanaungana na familia ya mchezaji huyo katika kipindi kigumu anachopitia na kumtaka kuwa mvulivu kwa yote yaliyotokea. Tunaunga na familia ya marehemu na tunaomba Mungu awajalie nguvu uvumilivu katika kipindi hiki kigumu tunatoa pole kwa ndugu, jamaa na marafiki wote walioguswa,  alisema taarifa hiyo.