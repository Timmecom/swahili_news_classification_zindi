 IKIWA imesalia siku moja kabla ya Yanga kuumana na wapinzani wao, Township Rollers katika kuwania kufuzu michuano ya Ligi ya Mabingwa Afrika, timu hiyo imejinasibu kuwa ipo tayari kupambana kuhakikisha inapata matokeo na kusonga mbele kulingana na maandalizi waliyokuwa nayo.Kocha wa Yanga, Mwinyi Zahera ameeleza kuwa tangu wawasili Gaborone, Botswana wamekuwa na mazoezi ya kutengeneza fiziki kabla ya kuhamia kwenye mbinu za kutengeneza mashambulizi na namna ya kulishambulia lango la wapinzani wao hao ili wapindue matokeo ya mechi ya kwanza na kusonga mbele.Mechi ya kwanza iliyopigwa jijini Dar es Salaam wiki mbili zilizopita iliisha kwa sare ya bao 1-1, hivyo kuipa kibarua Yanga kumaliza mchezo huo wa pili kwa ushindi au sare ya kuanzia mabao 2-2 kwa ajili ya kukata tiketi ya kuendelea na hatua inayofuata. Tumekuwa na maandalizi mazuri na kusuka mipango namna gani tunakwenda mbele, tunatengenezaje nafasi na wangapi wanatakiwa kuwa wapi kwa wakati husika ili kuona jinsi gani tunaweza kupata mabao ya kutosha katika mechi hiyo,  alisema Zahera.Kwa upande wa mshambuliaji wa Yanga, Juma Balinya alieleza kufahamu jinsi gani mchezo huo ni mgumu kwao kutokana na uzuri wa Rollers lakini kulingana na maandalizi yao wanajua wataibuka na ushindi kulingana na udhaifu wa wapinzani wao.Naye Mrisho Ngasa alisema:  Mchezo utakuwa mgumu kwa kuwa wapo kwao lakini sisi wachezaji binafsi tuko vizuri na tuna uwezo wa kufanya vizuri katika mechi hii.