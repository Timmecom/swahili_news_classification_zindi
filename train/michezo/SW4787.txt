 Hayo yameelezwa jana jijini Dar es Salaam na Makamu Mkuu wa Shule ya Msingi Atlas Madale Joseph Msafiri ambapo amesema waziri huyo ataongoza mbio hizo zenye lengo la kuchangisha fedha kwa ajili ya ujenzi wa maktaba kubwa na ya kisasa ya umma ambapo zitajumuisha wanariadha kutoka ndani na nje ya nchi watakaokimbia kilomita tano, 10 na 21.Msafiri amesema kuwa katika mbio hizutakuwa na zawadi mbalimbali kwa washiriki ambapo mshindi wa kwanza katika mbio za kilomita 21 atapewa fedha taslimu Sh million moja wa pili atapata 750,000 wakati wa tatu atpat Sh 500,000.Kuhusu wale watakaokimbia kilometa 10, Msafiri amesema Mshindi wa kwanza wa kike na kiume watapewa fedha taslimu Sh 500,000, wa pili kila mmoja Sh 350,000 huku watatu watapewa Sh 250,000 Kila mmoja.Sambamba na hayo amesema mbio hizo zitahusisha shule zote za Atlas Jijini Dar es Salaam na zitafanyika katika shule ya Atlas Madale ambapo siku hiyo itakuwa ni mahafali kwa wanafunzi wa shule hiyo pamoja na siku ya wazazi.Kwa upande wake Mkurugenzi wa shule za Atlas Jijini Dar es Salaam Sylvanus Rugambwa amewasihi wapenda michezo na wadau mbalimbali kushiriki katika mbio hizo ili waweze kufanikisha ujenzi wa maktaba hiyo ambayo itakuwa msaada kwa watu wote.Ili kushiriki kwenye mbio hizo, Rugambwa alisema ada ya usajili Sh 25,000 ambayo inafanyika kwa njia ya mtandao mpaka ifikapo Oktoba 10 ili kutoa fursa kwa waratibu kugawa vifaa kwa washiriki.Aidha uongozi wa shule hiyo ilisema kuwa mbio hizo zitaambatana na burudani mbalimbali ikiwemo muziki kutoka kwa wanamuziki maarufu akiwemo Christian Bella na Beka Ibrozama.