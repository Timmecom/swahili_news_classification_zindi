Mkenya Eliud Kipchoge ameweka jina lake katika vitabu vya historia , akimaliza kilomita 42 za mbio za marathon  kwa saa moja dakika 59 na sekunde 40 katika shindano la Ineos  siku ya Jumamosi  nchini Austria Vienna. , Hatahivyo muda huo bora uliowekwa na bingwa huyo hautatambulika kama rekodi ya dunia., Kulingana Shirika la Riadha duniani IAAF , kwa mbio yoyote kufikia sheria zake na hivyobasi kutambulika kama rekodi ya dunia kuna masharti yanayopaswa kufuatwa kulingana na chombo cha habari cha AFP., Wakati wa jaribio la kwanza la mbio hizo za marathoni huko Monza nchini Itali miaka miwili iliopita, Kipchoge alipatiwa vinywaji  huku wadhibiti mbio hizo wakibadilishwa mara kwa mara, hatua iliokiuka masharti ya IAAF. , Siku ya Jumamosi , alipewa vinywaji kila baada ya kilomita 5 na hivyobasi kukiuka sheria hizo za shirikisho la riadha duniani. , Mkimbiaji huyo mwenye umri wa miaka 34 tayari anashikilia rekodi ya dunia miongoni mwa wanaume katika umbali huo  akiwa na muda wa saa mbili dakika moja na sekunde 39, ambao aliweka katika mbio za Berlin  tarehe 16 mwezi Septemba 2018. , Kulingana na AFP , barabara hiyo ilikuwa imeandaliwa hali ya kwamba ingemchukua Kipchoge sekunde 4.5 zaidi kulingana na uchanganuzi wa wataalam wa michezo  katika chuo kikuu cha Vienna. , Kwa jumla aliweza kushuka mita 26 na kupanda mita 12 , walisema wataalam hao. , Mbio hizo za marathon zimekuwa na ushindani mkali katika kipindi cha miaka 16 iliopita  kati ya  wanariadha wa Kenya na wenzao wa Ethiopia. , Mataifa hayo mawili ni washindani wakuu wa mbio ndefu uwanjani. , Rekodi ya Kipchoge ilikaribia kuvunjwa na raia Muethiopia Kenenisa Bekele ambaye alikimbia saa 2 dakika moja na sekunde 41 ikiwa ni sekunde mbili pekee kabla ya kuivunja rekodi hiyo. , Mbio hizo za Viena hazikuwa mashindano bali zililenga kuwapa motisha mamilioni ya watu duniani. Na Kipchoge amefanikiwa. , Katika mahaojiano na vyombo vya habari , Kipchoge alisema kwamba mbio hizo za Vienna zililenga kuwapatia changamoto wanadamu katika maisha yao ya kila siku.  , Pia aliwashutumu wakosoaji wake. , "Ninakimbia kuweka historia , ili kuuza #NoHumanLimited na kuwapa motosha zaidi ya watu bilioni 3 . Sio swala la fedha bali kubadilisha maisha ya watu, alinukuliwa akisema."