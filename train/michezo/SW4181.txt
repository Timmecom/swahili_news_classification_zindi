 KOCHA wa timu ya taifa ya Kenya, Harambee Stars, Sebasiene Migne anakiri kuwa mchezo wa kufuzu kushiriki fainali za michuano ya Mataifa ya Afrika kwa wachezaji wa ndani, Chan, dhidi ya Taifa Stars, utakuwa mgumu.Harambee Stars ambayo inatarajia kutua nchini Jumamosi, siku moja kabla ya mpambano huo utakaofanyika Uwanja wa Taifa Jumapili, tayari iko kambini kwa ajili ya mchezo huo. Migne anasema kuwa pamoja na Harambee Stars kuifunga Taifa Stars 3-2 katika mchezo wa Kombe la Mataifa ya Afrika, Afcon 2019, Cairo Misri katika hatua ya makundi, bado timu yake itarajie upinzani mkali kutoka kwa Tanzania.Ni kweli, utakuwa mchezo mgumu sana dhidi ya Tanzania. Wachezaji wao wengi walionao waliocheza Afcon Misri, wanacheza soka katika Ligi Kuu Tanzania Bara na wana uzoefu mkubwa.Tunajenga ari ya timu na nina uhakika tutafanya vizuri,  alisema Mign . Karibu wachezaji 23 kati ya 27 walioitwa hadi juzi walikuwa tayari wameripoti kambini, ambapo timu hiyo ilianza mazoezo siku moja baadae kwenye Kituo cha Michezo cha Kimataifa cha Moi (MISC). Baada ya ushindi dhidi ya Tanzania huko Misri, Kenya itakuwa na mikakati ya kuendeleza ushindi dhidi ya majirani zao hao. Mchezo wa kwanza wa kufuzu umepangwa kufanyika Julai 28 huku ule wa marudiano ukitazamiwa kupigwa kwenye Uwanja wa Moi Kasarani Agosti 4.Mshindi wa jumla wa mechi hizo atakutana na Sudan katika raundi ya mwisho ya kufuzu katika tahere itakayopangwa baadae. Fainali hizo za Chan zitafanyika mwakani nchini Cameroon kuanzia Januari. Wakati huohuo, Kenya imemuta katika kikosi cha awali mlinda mlango wa Bandari, Michael Wanyika kwa ajili ya mchezo huo wa kufuzu dhidi ya Taifa Stars.