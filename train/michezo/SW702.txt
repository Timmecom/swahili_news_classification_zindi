 KIKOSI kamili cha mabingwa wa soka Tanzania Bara, Simba kinaendelea na mazoezi kwa ajili ya kuikabili UD do Songo ya Msumbiji katika mchezo wa marudiano raundi ya pili utakaofanyika kwenye Uwanja wa Taifa jijini Dar es Salaam Jumapili.Simba inahitaji ushindi wa aina yoyote ili kutinga raundi inayofuata katika michuano ya Ligi ya Mabingwa wa Afrika, baada ya timu hizo kutoka suluhu katika mchezo wa kwanza uliofanyika Msumbiji hivi karibuni.Meneja wa timu hiyo, Patrick Rweyemamu alisema kuwa Simba sasa iko kamili baada ya wachezaji wake Ibrahimu Ajibu , Aish Manula na Willker Der Silver kuwa fiti na tayari wamejiunga na wenzao katika mazoezi na wanaweza kucheza Jumapili kama kocha atawatumia. Wachezaji wa kikosi cha Simba wako fiti akiwemo Ibrahimu (Ajibu), Aish (Manula) na Wilker Dar (Silver) waliokuwa majeruhi, wameshajiunga na timu na wanaendelea kujifua na mazoezi katika Uwanja wa Gymkhana kuhakikisha kwenye mechi yetu tunapata ushindi,   alisema Rweyemamu.Kwenye mchezo wa raundi ya kwanza uliopigwa ugenini, ambao timu hizo hazikufungana, wachezaji hao wote hawakuwepo kutokana na matatizo waliyokuwa nayo. Alisema timu hiyo ya Msumbiji inatarajia kutua nchini kesho Ijumaa tayari kwa mchezo huo utakaofanyika jijini Dar es Salaam, ambao utachezeshwa na waamuzi kutoka Rwanda.Simba tayari wameshatangaza viingilio vya mchezo huo, ambavyo mzunguko ni sh 5,000, VIP B na C sh 15,000, VIP A 30,000 huku Platnum 100,000 na Platnum Plus watalipa sh 150,000.