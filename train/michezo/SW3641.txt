 Vanessa ameungana na Ben Pol, Ommy Dimpoz na Ali Kiba ambao hivi karibuni wameonesha mwonekano mpya wa nywele zao baada ya kupaka rangi.Alianza Ben Pol wiki iliyopita ambapo alipaka rangi ya kijani, kabla ya Dimpoz kupaka rangi ya njano na Kiba kupaka nyekundu wiki hii.Jana Vanessa aliweka picha kwenye ukurasa wake wa mtandao wa kijamii wa Instagram inayomuonesha amebadili mwonekano wa nywele zake kwa kupaka rangi nyekundu.Msanii huyo anajulikana kwa kupenda kuvaa nywele za bandia maarufu wigi, weaving.Baada ya kuweka picha hiyo aliandika  New hair who is this? (Nywele mpya, nani huyo?) BenPol najua utakuwa umefarijika sana,  Baada ya picha hiyo kusambaa mtandaoni mashabiki walimwambia hajapendeza na yeye bila ajizi aliwajibu: Tatizo la wengi mmekariri kila kitu hadi nywele mnataka kunipangia, nikiwa na nywele za kuvaa mnasema nikivua mnasema, sasa nasemaje Ben amefarijika? 