 Kikosi cha Mourinho leo kitaikaribisha Chelsea katika mpambano mkali wa Ligi Kuu ya England kusaka nne bora. Kocha huyo Mreno hakuna kuzungumzia bifu lake na Conte katika mkutano huo na waandishi wa habari juzi, ambapo alielezea kuwa mwenzake huyo ni mtu mzuri sana.Badala yake alizungumzia uhusiano wake na Chelsea, ambapo alisema kuwa ni mzuri sana tofauti na wengi wanavyofikiria. Kocha huyo aliiwezesha Chelsea kutwaa mara tatu taji la Ligi Kuu katika vipindi viwili alivyoifundisha timu hiyo."Nina uhusiano mzuri na bidii, najua jinsi walivyokuwa wazuri kwangu katika kipindi kigumu baada ya kufiwa na baba yangu,  alisema. Walinionesha upendo mkubwa kwangu.  Mourinho alirejea Stamford Bridge akiwa na Man United msimu uliopita, katika ligi na katika Kombela FA na kumalizika kwa kufungwa mara mbili huku mashabiki wa nyumbani wakimponda kuwa  sio mtu maalumu tena. Chelsea pia ilifunga United msimu huu nyumbani, hivyo Mourinho atakuwa na njaa ya kupata ushindi katika mchezo huo wa leo, ambapo ushindi utawafanya kuwa na pointi sita juu ya Chelsea iliyopo katika nafasi ya nne.Kwa matokeo yoyote, Mourinho alisema kuwa hana tatizo na mashabiki wa Chelsea. "Sina tatizo kabisa, na mashabiki ni mashabiki tu,  alisema kocha hiyo mwenye maneno mengi.