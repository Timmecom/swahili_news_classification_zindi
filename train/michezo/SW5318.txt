 MAHAKAMA ya Hakimu Mkazi Kisutu, Dar es Salaam imepanga Machi 7, mwaka huu kusoma maelezo ya awali katika kesi ya kufanya mapenzi kinyume na maumbile inayowakabili Rutyfi ya Abubakary  Amber Rutty  na wenzake wawili.Mbali na Amber Rutty, washitakiwa wengine katika kesi hiyo ni Said Mtopali na James Charles maarufu  James Delicious .Wakili wa Serikali, Faraja Nguka alidai jana mbele ya Hakimu Mkazi, Augustine Rwezile kuwa shauri hilo limekuja kwa ajili ya kutajwa na kwamba upelelezi, umekamilika.Alidai kwa kuwa upelelezi wa shauri hilo umekamilika hivyo wanaomba tarehe nyingine kwa ajili ya kuwasomea maelezo ya awali. Hakimu Rwizile aliahirisha kesi hiyo hadi Machi 7, mwaka huu kwa ajili ya kuwasomea maelezo ya awali.Washitakiwa hao walifikishwa mahakamani hapo kwa mara ya kwanza Novemba 2, mwaka jana wakikabiliwa na kosa la kufanya mapenzi kinyume na maumbile.Katika mashitaka ya kwanza yanamkabili Amber Rutty ambapo anadaiwa kufanya mapenzi kinyume na maumbile. Inadaiwa kati ya Oktoba 25, mwaka jana, Dar es Salaam, mshitakiwa Amber Rutty alimruhusu Said Mtopali kumuingilia kinyume na maumbile jambo ambalo ni kinyume na sheria.Kati ya Oktoba 25, mwaka huo, maeneo ya jiji la Dar es Salaam, alifanya mapenzi kinyume na maumbile na mshitakiwa Amber Rutty.Katika mashitaka ya tatu, inadaiwa Oktoba 25, mwaka huu, James Delicious alisambaza video za ngono kinyume na sheria.