 Mwakyembe amesema, filamu za Tanzania zimekuwa zikipapatikiwa kwenye nchi za Afrika Mashariki, lakini anaona wasanii wamelala hivyo amepanga kuwasaidia ili wajitengenezee kipato.Amesema, yeyote anayeona ameandaa filamu yenye ubora lakini anashindwa kuitafutia soko amtafute atamsaidia.Waziri Mwakyembe amesema, ili kuhakikisha wasanii wanafaidika na kazi zao lazima waache kufanya kazi kwa kujirahisisha ikiwemo kuuza kazi zao kwa bei nafuu. Kazi zetu zinapendwa sana Afrika Mashariki kama vijana wetu hawataweza kutafuta soko waje mimi nina uwezo wa kuwasaidia, nina vijana ambao nitawapa waifanye kazi hiyo, lakini Watanzania wasijirahisishe sana katika kuuza kazi zao za sanaa kwani zimekuwa zikipendwa sana, nchini Kenya filamu zetu zinapendwa ila cha ajabu zinauzwa fedha ndogo za Kenya zinauzwa fedha nyingi,  alisema.Mwakyembe aliongeza kuwa mbali ya kuandaa filamu nzuri lakini mara kadhaa amekuwa akikerwa na tafsiri  sub tittle  zinazoandikwa kwenye filamu hizo ambazo zinaandikwa kwa Kiingereza kisichofuata sarufi. Watanzania wamekuwa wakifanya kazi nzuri hata Afrika Kusini zimekuwa zikipendwa sana lakini tatizo kubwa lipo kwenye zile  sub title , wanatumia Kiingereza kibovu kisichokuwa na hata maana, wanaotaka kuandika Kiingereza kwenye filamu zao ni bora wakawatafuta watu waliobobea kwenye lugha hiyo ili wawaandikie kwa usahihi na siyo kuandika mambo yasiyoeleweka,  alisema Mwakyembe.