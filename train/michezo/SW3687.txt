 WANARIADHA kutoka Jeshi la Wananchi Tanzania (JWTZ) wamefanikiwa kushinda katika Mashindano ya wazi ya riadha ya kilomita 10 The Greath Health Arusha Run  yaliyofanyika jana hapa.Wanaume waliokimbia kilomita 10 Faraja Lazaro aliibuka mshindi kwa kutumia muda wa dadika 28:56:77 akifuatiwa na Joseph Panga wote kutoka JWTZ kwa muda wa dakika 28:01:57 na nafasi ya tatu kushikiliwa na Mathayo Sombi kutoka Talent kwa muda wa dakika 29:26:66.Wanawake Cecilia Panga alimaliza kwa muda wa dakika 33:42:14 akifuatiwa na Iscah Cheruta kutoka Kenya kwa dakika 34:58:28, huku nafasi ya tatu ikienda kwa Asha Salum kutoka JWTZ muda wa 35:02:43.Kocha Mkuu wa riadha katika JWTZ, Anthony Mwingereza amesema mafanikio yote ni chini ya usimamizi mahiri wa mazoezi kwa wanariadha hao na kusema hivi Sasa wanariadha hao wanajiandaa na Michezo ya Majeshi kwa nchi za Afrika Mashariki yatakayofanyika jijini Nairobi, Kenya mwezi ujao.Zaidi ya washiriki 800 kutoka ndani na nje ya mkoa Arusha walishiriki mbio hizo za kilomita 10, kilometa 2.5 kwa watoto na kilometa 5 kwa walemavu ikiwa ni mwaka wa tatu kufanyika zikilenga kuhamashisha cchezo wa riadha sambamba na upimaji afya kwa hiari .Katibu wa Chama Cha Riadha Tanzania (RT) Wilhelm Gidabuday alisema mbio zimeenda sawa licha ya kuwepo kwa baadhi ya watu ambao ni viongozi ndani ya chama waliotaka kuzihujumu mbio zisifanyike lakini wamejulikana na watachukuliwa hatua kali iwe fundisho kwa wote wenye kukwamisha riadha. Nampongeza mwandaaji wa mbio hizo Dokta Kylie Gyubi kwa kufanikisha kufanyika sambamba na kuimarisha afya chama kitaangalia ratiba ili mbio hizo zisigongane tarehe na mbio za Bagamoyo , amesema Gidabuday.Washindi mbalimbali walizawadiwa zawadi za fedha na medali ambapo mshindi wa kwanza kwa wanawake na wanaume watakaokimbia kilomita 10 alijipatia shilingi 500,000, mshindi wa pili alipata 300,000, mshindi wa tatu alipata 100,000 na kuanzia mshindi wa nne hadi wa kumi atapata 50,000 kila mmoja.Zawadi kwa walemavu waliokimbia kilomita 5 mshindi wa kwanza kwa wanawake na wanaume alijinyakulia shilingi 200,000, mshindi wa pili 150,000, mshindi wa tatu 100,000.Kwa upande wa watoto kilomita 2.5 mshindi atapata shilingi 100,000, mshindi wa pili 80,000, mshindi wa tatu 60,000 .