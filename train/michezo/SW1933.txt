 Nyota wa timu hiyo, Cristiano Ronaldo alisaidia kupatikana kwa ushindi huo baada ya kufunga mabao mawili peke yake licha ya kuwa nyuma kwa bao 1-0.Mabingwa hao wa Ulaya waliifunga PSG ya Neymar katika mchezo wa hatua ya 16 bora, wakifunga mabao mawili ndani ya dakika saba katika mchezo huo uliofanyika kwenye Uwanja wa Santiago Bernabeu.Mabao ya Real Madrid yalifungwa na Ronaldo na Marcelo.Ronaldo awali aliifungia Madrid likiwa ni bao lake la 100 katika Ligi ya Mabingwa wa Ulaya akiwa katika klabu hiyo baada ya kufunga kwa penalti baada ya lile la PSG lililofungwa na Adrien Rabiot.Zidane alisema kuwa amefurahishwa na kiwango cha Ronaldo, lakini aliwaasa wachezaji wake kuwa wajiadhari kwani kuna mchezo wa marudiano utakaofanyika ugenini."Lakini kuna mchezo wa marudiano unakuja na tunahitaji kucheza vizuri. Tuajua ni wazi tutakwenda kutaabika huko. Wakati Zidane akisema hivyo, nyota wa PSG Neymar alisema kuwa, hakuna lisilowezekana, timu yao inaweza kushinda na kusonga mbele katika mchezo ujao.Wakati huohuo, Liverpool ilifanya kweli baada ya kuibuka na ushindi wa mabao 5-0 dhidi ya Porto ya Ureno katika mchezo mwingine wa 16 bora wa mashindano hayo.