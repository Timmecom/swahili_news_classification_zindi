 WAWAKILISHI wa Tanzania katika michuano ya Kombe la Shirikisho Afrika, Klabu ya Azam leo inatarajiwa kwenda Zimbabwe kwa ajili ya mchezo wake wa marudiano dhidi ya Triangle United FC.Azam watakuwa na kibarua kigumu katika mchezo huo wa ugenini unaotarajiwa kupigwa Septemba 28, kwani wanahitaji kupata ushindi wa zaidi ya mabao 2-0 ili wasonge mbele baada ya kufungwa 1-0 katika mchezo wa awali uliopigwa wiki iliyopita Azam Complex, Chamazi. Akizungumza na gazeti hili jana, kocha msaidizi wa mabaingwa hao wa Ligi Kuu Bara msimu wa mwaka 2013/14. Iddy Nas sor  Cheche  alisema kuwa timu itasafiri leo asubuhi na wachezaji ambao hawapo katika kikosi cha Taifa Stars.Alisema kuwa kwa wachezaji ambao wapo katika kikosi cha Taifa Stars watasafiri kesho pamoja na kocha Etiene Ndayiragije baada ya mechi dhidi ya Sudan itakayochezwa leo. Alifafanua kuwa wanakwenda Zimbabwe wakiwa na imani kubwa ya kupindua matokeo baada ya kuyafanyia kazi makosa yaliyojitokeza katika mechi ya kwanza na kuwafanya wapoteze mchezo.  Timu inatarajia kusafiri kesho kwa wachezaji ambao hawapo katika timu ya taifa na wachezaji ambao wapo na majukumu ya timu ya taifa hao watasafiri Jumatatu baada mechi ya Jumapili. Tunaamini tutapata matokeo mazuri ambayo yatatufanya tusonge mbele, nasema hivyo kwa sababu mapungufu yaliyojitokeza katika mechi ya kwanza tumeyafanyia kazi na pia kufanyia kazi mapungufu tuliyoyaona kwa wenzetu,  alisema Cheche.