 TIMU ya mpira wa kikapu inayoshiriki Ligi ya Taifa ya mchezo huo nchini hapa ya Rwanda Energy Group (REG) imekamilisha kumsainisha kocha wa zamani wa Patriots, Mtanzania, Henry Mwinuka (pichani) mkataba wa miaka miwili.Eric Bugingo, meneja wa klabu hiyo, alithibitisha mwishoni mwa wiki kuwa Mwinuka ambaye amewahi kuzifundisha timu mbalimbali za Tanzania na Rwanda, sasa ni kocha wao. Yeye (Henry) sasa ni kocha wetu. Amesaini mkataba wa miaka miwili na sisi, wenye uwezo wa kuongeza muda,  alisema Bugingo.Mwinuka, ambaye alitwaa mataji watatu ya ligi akiwa na Patriots, ambaye Septemba ilicheza dhidi ya REG katika mchezo wa mchujo,alijiuzulu kuwa Kocha Mkuu wa Patriots wiki iliyopita baada ya miaka minne katika kibarua hicho.Kocha huyo Mtanzania ambaye aliwahi kuzifundisha timu za Chuo Kikuu cha Dar es Salaam kuanzia mwaka 2003 na 2006, na Savio 2007-2008, sasa ana kibarua kizito kuipa mafanikio REG.Pia, aliwahi kuzifundisha timu ya mpira wa kikapu ya taifa ya Tanzania na ile ya Chuo Kikuu cha Kimataifa cha Uganda (KIU) 2011 hadi mwaka 2015 kabla hajatua Patriots ya Rwanda.