 MSANII Nasib Abdul,  Diamond Platnumz , aliwanyanyua kwenye viti Rais wa Shirikisho la Kimataifa la Soka (Fifa), Gianni Infantino na mchezaji bora wa Afrika wa mwaka 2019, Sadio Mane, alipotumbuiza katika hafl a ya utoaji tuzo zilizofanyika Misri juzi.Diamond akiwa na wacheza shoo wanne ambao walivaa mavazi meupe, huku yeye akivaa suti nyeusi, aliimba wimbo wa Yope na kuwafanya wageni na viongozi waliokuwa katika hafla hiyo kushindwa kujizuia na kuungana naye kucheza jukwaani.Alianza Mane kupanda jukwaani baadaye akaja Rais wa Fifa, Inflantino na kuanza kucheza pamoja na Diamond baadae wageni wengine wakaungana naye. Tukio la Diamond kutumbuiza katika tuzo hizo limemfanya kuacha historia Misri kutokana na kulitawala jukwaa vema.Katika hafla hiyo, Mane kutoka Senegal, alishinda Tuzo ya Mwanasoka Bora wa Mwaka Afrika kufuatia kushinda taji la Ligi ya Mabingwa Ulaya na Klabu Bingwa ya Dunia akiwa na Liverpool na kuifikisha timu yake ya taifa fainali ya Kombe la Mataifa ya Afrika.Mane mwenye umri wa miaka 27, ameshinda tuzo hiyo kwa mara ya kwanza baada ya kushika nafasi ya pili mbele ya mchezaji mwenzake wa Liverpool, Mohamed Salah wa Misri mwaka 2017 na 2018 na kushika nafasi ya tatu mwaka 2016.Anakuwa mchezaji mwingine wa Senegal kushinda tuzo hiyo baada ya El Hadji Diouf aliyeshinda mara mbili, 2001 na 2002. Wakati huo huo, Diamond amesema Jumamosi atatumbuiza katika tuzo za MVP Festivals zinazofanyika Lagos, Nigeria, ambapo pia Davido, Wikzid, Rema, Shatta Wale watakuwepo.