 Akiwa kwenye mabaki ya iliyokuwa nyumba yao miaka takribani tisa iliyopita, bado ni mahala anapoishi na kupata usingizi wake. Lakini Salah Jaar mwenye umri wa miaka 32 sasa, hayuko peke yake.Pembeni mwake kuna nusu dazani ya paka ambao huchangia kumpa faraja kwamba bado kuna uhai wa watu na viumbe wengine katika mji huo. Inanifariji wakati paka wanapokuwa karibu yangu,  anasema.  Inanifanya nione mabomu, uharibifu wa nyumba, mateso na athari zake kuonekana siyo za kutisha sana,  anasema.Mji huo wa Kafr Nabl, ambao amezaliwa na kukulia, Salah anasema ulikuwa na wakazi zaidi ya 40,000, lakini kwa sasa kuna wakazi chini ya 100 waliobaki. Wakati idadi ya watu ikiwa kidogo hivyo, paka wanakadiriwa kuwa mamia kadhaa kama si maelfu. Watu wengi wameikimbia Kafr Nabl au kuuawa kiasi kwamba idadi ya watu sasa ni ndogo sana. Paka wanahitaji watu wa kuwajali na kuwapa chakula, maji na matunzo mengine kwa hiyo wengi wamehamia kwenye nyumba ambazo bado zina watu wachache. Kila nyumba sasa ina paka takriban 15, wakati mwingine hata zaidi,  anasema Salah.Salah bado anafanya kazi kama mwandishi wa habari wa kituo cha redio cha Fresh FM. Ingawa studio zao za awali zimepungua ukubwa baada ya kulipuliwa kwa bomu katika mapambano ya angani, lakini kwa bahati nzuri shughuli za kituo zilikuwa zimehamishwa siku chache kabla ya bomu hilo na hivyo kusalimika. Kituo hicho cha redio, ambacho kimekuwa kikitangaza maonyo kuhusu uvamizi, kuhubiri umuhimu wa amani na programu za habari, ucheshi na simu, nacho kimekuwa makazi ya paka pia waliohamia hapo.Mwanzilishi wa redio hiyo, Raed Fares, kabla kuuliwa na waasi Novemba mwaka 2018, alitenga kiasi maalumu cha fedha kwa ajili ya kuwanunulia paka maziwa na jibini, hatua inayoendelezwa na warithi wake hadi sasa.  Paka wengi walizaliwa katika jengo hilo la redio. Mmoja wao, ambaye alikuwa mweupe na madoa ya hudhurungi, aliendeleza uhusiano maalumu na Raed.Angeenda kila mahali pamoja naye na hata kulala karibu yake,  Salah anasema.  Wakati mwingine tunapotembea mitaani utaona karibu paka 20 mpaka 30 wakitufuata. Wengine wao huja nyumbani na sisi. Anasema chochote wanachokula binadamu paka hao waliojikuta na hali ngumu kwa kuwa hawawezi kukimbia mji huo kama wanavyofanya wanafdamu wengi, pia hulazimika kula; iwe mikate, mbogamboga na kadhalika.Anasema ingawa hata paka hufa na kujeruhiwa na mabomu, lakini wanaosalimika wengi hao kupatiwa makazi na hata matibabu ingawa matibau hata kwa binadamu ni taabu pia katika mji huo. Na vikosi vya Rais Bashar al-Assad vikiwa karibu kuuchukua mji wa Kafr Nabl, Salah anakiri kuwa na wasiwasi, sio wa yeye mwenyewe na marafiki zake, bali pia paka wa mji huo ambao wanazidi kubaki  yatima .