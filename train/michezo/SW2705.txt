 Beki wa Simba SC ya Dar es Salaam, Asante Kwasi amesema, ana ndoto ya kuwa wakala wa wachezaji baada ya kustaafu soka.Amesema akiwa kwao Ghana kuwa, kila mchezaji huwa na ndoto zake, baada ya maisha ya mpira, lakini kwake anaona bora zaidi kuwa miongoni mwa mawakala wakubwa zaidi duniani."Nina ndoto nyingi sana, lakini moja kubwa siwezi kuiacha ni kuwa wakala napenda kuongoza wachezaji sana, na nilikuwa na ndoto hii tangu nipo shule nasoma, njia pekee niliona ni kujitosa kwenye soka kwa kuanza kucheza kwanza," alisema Kwasi.Beki huyo alisema kwa sasa hakuna chochote anachokifanya zaidi ya soka, na hilo linatokana na dhumuni lake la kutaka kutimiza ndoto hiyo, kwa kuhofia kama atafanya jambo lingine huenda asitimize ndoto hiyo.Kwasi alisema katika kutimiza hilo hakuna juhudi zozote alizozianza mpaka sasa, lakini suala hilo litabaki kuwa miongoni mwa ndoto zake.Hata hivyo, Kwasi tayari ameenza kufanya mazoezi katika kuelekea msimu mpya wa Ligi Kuu Tanzania Bara msimu wa 2081-2019.