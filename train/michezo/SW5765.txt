 MBEYA City leo italazimika kukaa vizuri itakapokuwa mgeni wa Simba kwenye uwanja wa Uhuru Dar es Salaam katika mechi ya Ligi Kuu, kwani isipokuwa makini hasira zote zinaweza kuishia kwao.Hiyo ni kutokana na Simba kujeruhiwa kwa kupoteza mechi iliyopita dhidi ya Mwadui ilipofungwa bao 1-0 katikati ya wiki hii kwenye uwanja wa Kambarage mjini Shinyanga.Kocha wa vinara hao wa Ligi Kuu, Patrick Aussems alisema baada ya kupoteza mchezo dhidi ya Mwadui macho yake yameuelekezea mchezo wa leo ambao anaamini juhudi za wachezaji wake na maagizo mazuri yataleta matokeo chanya katika mchezo huo.Alisema lengo kubwa walilonalo ni kutetea ubingwa wao waliotwaa kwa misimu miwili mfululizo hivyo kikosi chake kitaendelea kucheza kwa kujituma na kujiamini ili kujiwekea mazingira mazuri ya kutwaa. Wachezaji na benchi la ufundi tunafahamu kwanini huwa haturudi nyuma na matokeo yaliyopita, kuanzia sasa acha tuanze kujijenga upya, kwasasa tunahakikisha tunafanya vizuri mchezo dhidi ya Mbeya City na kushinda kila mchezo, alisema Aussems.Simba inaingia katika mchezo huo ikiwa na rekodi nzuri dhidi ya wapinzani wao ambao msimu uliopita waliwafunga 2-0 katika mchezo wa raundi ya kwanza na kuwafunga tena mabao 2-1 katika mchezo wa pili.Taarifa njema kwa klabu hiyo ni urejeo wa nahodha John Bocco ambaye alikuwa sehemu ya mazoezi ya Simba kwa wiki nzima tangu kuumia kwake katika mchezo wa Ligi ya Mabingwa dhidi ya UD Songo ya Msumbiji miezi miwili iliyopita.Wachezaji wengine ambao walijumuika katika mazoezi ya pamoja ni beki wa kushoto ambaye ni nahodha msaidizi Mohammed Hussein na Shomari Kapombe ambao walikuwa majeruhi kwa takribani wiki moja iliyopita.Kocha wa Mbeya City Juma Mwambusi keshaonyesha woga na mechi hiyo akisema anahofia kukutwa na dhahama kutokana na hasira za mabingwa hao kufungwa na Mwadui.Timu hiyo haina mwenendo mzuri kwenye mechi zake za ligi na mara kadhaa imekuwa ikipoteza