 MABINGWA wa zamani wa Tanzania Bara, Yanga jana waliendelea kuchanja mbuga katika Ligi Kuu baada ya kuibuka na ushindi wa mabao 2-1 dhidi ya Kagera Sugar katika mchezo uliofanyika kwenye Uwanja wa Kaitaba mjini Bukoba.Huo ni ushindi wa pili wa Yanga ugenini na Kanda ya Ziwa baada ya wiki wili iliyopita kuibuka na ushindi kama huo dhidi ya Mwadui ya Shinyanga katika mchezo uliofanyika kwenye Uwanja wa Kambarage.Ushindi huo wa jana uliopatikana kupitia kwa wachezaji wake, Heritier Makambo na Justine Kaseke aliyeingia akitokea benchi, umeifanya Yanga kufikisha pointi 32, moja nyuma ya vinara Azam FC baada ya kucheza mechi 12 sawa na watani zao Simba waliopo nafasi ya tatu wakiwa na pointi 27.Makambo aliandika bao la kwanza katika dakika ya 21 kwa kichwa akipokea pasi kutoka kwa Haji Mwinyi huku lile la kusawazisha la Kagera Sugar likiwekwa kimiani na Ramadhani Kapera.Penalti hiyo ilitolewa na mwamuzi baada ya kipa wa Yanga kumchezea vibaya Jacob Ningo aliyekuwa akijaribu kufunga. Yanga ilijihakikishia ushindi katika dakika ya 74 kwa bao la Kaseke, ambaye alijaza mpira kwa kichwa baada ya kango Godfrey kupiga mpira uliomkuta mchezaji mmoja wa Yanga aliyepiga mpira kwa kichwa uliomkuta mfungaji aliyeujaza kimiani.Yanga imehitimisha viporo vyake vizuri baada ya kushinda mchezo huo wa jana ugenini wakati ikielekea kukamilika duru la kwanza.
 