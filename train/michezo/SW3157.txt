 WAZIRI wa Habari, Utamaduni, Sanaa na Michezo Dk. Harrison Mwakyembe amesema utangazaji na urushaji wa matangazo nchini umepanuka kwa kiasi kikubwa.Dk. Mwakyembe alisema hayo alipokuwa akizindua Jukwaa la Maudhui kwa mara ya pili linalotarajiwa kufanyika jijini Dar es Salaam Novemba 27 hadi 29 mwaka huu. Alipongeza vijana wa kitanzania kwa kuingia katika sekta hiyo kwa nguvu zao zote kwani hivi sasa mbali na kuwa na televisheni zilizozoeleka zipo za mtandaoni na redio pia. Kwa maelezo yake, ili kuvipa hadhi vyombo vya habari ilitungwa sheria ya kudhibiti ili kuwe na nidhamu katika eneo hilo. Mwakyembe alipongeza vijana kwa kuwa na jukwaa hilo litakalowaunganisha wadau mbalimbali ikiwa ni pamoja na kuona teknolojia ya urushaji matangazo ilipofikia. Alisema la jukwaa hilo ni kujifunza kwa wengine wanafanya nini katika uandaaji wa maudhui na ni jinsi gani Tanzania itakavyopata soko nje ya nchi kupitia maudhui yake.  Ni vifaa vya kisasa vitatufikisha hapo na kubadilishana tu uzoefu na mawazo, ambao jukwaa hilo litangazwe kwa nguvu ili kuwahimiza watanzania kuelewa maana ya jukwaa hilo,  alisema. Naye Mkurugenzi wa Clouds Plus, Ramadhani Bukini alisema jukwaa hilo lilianzishwa mwaka jana kwa ushirikiano wa Bodi ya Filamu, Chuo Kikuu cha Dar es Salaam (UDSM) na Mamlaka ya Mawasiliano Tanzania (TCRA). Alisema jukwaa hilo lilianzishwa kwa sababu ya changamoto zinazotokana na uhaba wa masoko, upatikanaji wa vifaa pamoja na namna nzuri ya kufanya biashara inayoleta tika kwa taifa. Alisema watakayoyajadili katika jukwaa hilo ni kuambiwa na wenzao kutoka nchi mbalimbali mbinu wanazozitumia ili kufanikisha maudhui yao. Kwa upande wake Katibu Mtendaji wa Bodi ya Filamu Dk. Kilonzo Kiagho alisema wazo lilipokuja walilipokea hivyo walishiriiana na kuona si vibaya wakiendeleza ushirikiano huo. Alisema kwa wasanii waliopo kazini na hawana muda wa kukaa darasani jukwaa kama hilo linawasaidia kuboresha weledi katika sekta nzima ya fikra.