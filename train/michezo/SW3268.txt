 KOCHA wa mabingwa wa soka wa Tanzania Simba, Patrick Aussems amesema ushindi waliopata dhidi ya AS Vita kwenye hatua ya makundi ya Ligi ya Mabingwa Afrika ni wa Watanzania wote.Simba iliibuka na ushindi wa mabao 2-1 dhidi ya Vita kutoka Jamhuri ya Kidemokrasia ya Kongo (DRC) na kufanikiwa kutinga hatua ya robo fainali ya michuano hiyo.Hiyo ni rekodi mpya kwa Simba kwenye mashindano hayo tangu kuanzishwa kwa utaratibu wa hatua ya makundi mwaka 1998, ambapo walifanikiwa kuingia kwenye hatua ya makundi mwaka 2003 baada ya kuitoa Zamalek ya Misri.Simba imetinga hatua hiyo kwa kufikisha pointi tisa baada ya kushinda mechi zake tatu za nyumbani na anaungana na Al Ahly iliyofikisha pointi 10 baada ya juzi kuifunga JS Soura mabao 3-0 nyumbani. Ushindi wetu ni fahari kwa taifa la Tanzania lakini pia kwa ukanda huu wa Afrika Mashariki na Kati, kwani ni Simba pekee inayoshiriki Ligi ya Mabingwa Afrika kutoka ukanda huu,  amesema Aussems.Kocha huyo kutoka Ubelgiji alisema baada ya makundi kupangwa aliwaambia mashabiki na wanachama wa klabu hiyo kundi liko wazi na yeyote ana nafasi ya kufanya vizuri. Wachezaji wangu walicheza kwa nidhamu kubwa na kufuata maelekezo niliyowapa. Haikuwa mechi rahisi kwani Vita ni klabu kubwa na nzuri,  amesema Aussems.Kwa upande wake kocha wa timu ya As Vita, Florent Ibenge amesema walikuja Tanzania wakiamini wangepata ushindi lakini wamefungwa na Simba iliyokuwa bora uwanjani.