 Tanzania iko kwenye maandalizi ya michuano ya vijana chini ya umri wa miaka 18 itakayofanyika Juni mwaka huu.Pia, iliwahi kuwa mwenyeji wa Majiji Afrika na kufanikiwa. Akizungumza na gazeti hili hivi karibuni Rais wa TBF, Phares Magesa alisema iwapo watafanikiwa kuandaa mashindano hayo yote makubwa itakuwa faida kwao na taifa kwa kuongeza idadi wa watalii nchini. Tumeambiwa ili kupewa nafasi ya kuandaa michuano ya mabingwa ni lazima tufanye vizuri katika mashindano haya ya vijana, ndio maana tulizungumza na serikali kuona uwezekano wa kutusaidia kupata wadau kwa ajili ya kudhamini,  alisema.Magesa alisema watahakikisha mambo yanakwenda vizuri kwa sababu wakiandaa itawasaidia vijana wengi kuhamasika na kushiriki kikamilifu kwenye michuano hiyo.Alisema pia, ujio wa timu mbalimbali zenye uwezo zitatoa nafasi kwa wachezaji wa Kitanzania kujifunza kutoka kwao na pengine kuboresha kutokana na mapungufu yatakayojitokeza.TBF hivi karibuni ilipata baraka za serikali za kuandaa michuano ya vijana baada ya kupeleka taarifa za mikakati yao.