 ALIYEKUWA mgombea wa nafasi ya Makamu Mwenyekiti katika uchaguzi wa Yanga, Yono Kevela na washirika wake wametoa Sh milioni 20 kwa uongozi wa klabu hiyo kwa ajili ya maandalizi ya mechi zilizosalia za Ligi Kuu.Yanga imekuwa kwenye wakati mgumu tangu kuondoka kwa aliyekuwa Mwenyekiti wake, Yusuf Manji zaidi ya miaka miwili iliyopita, hali inayofanya ijiendeshe kwa michango.Kevela alikabidhi fedha hizo kwa Makamu Mwenyekiti wa Yanga, Wilfred Mwakalebela Dar es Salaam jana. Akikabidhi fedha hizo Kevela alisema amevunja makundi yote na kuamua kusaidia timu yake, hivyo ametoa fedha hizo zisaidie katika mechi zilizosalia za Ligi Kuu. Natoa mwito pia kwa wenzangu wengine waliokuwa wanagombea nafasi mbalimbali, tuvunje makundi tuwe kitu kimoja tuisaidie timu yetu,  alisema. Akipokea fedha hizo, Makamu Mwenyekiti Mwakalebela alimshukuru Kevela na wahisani wake na kusema kuwa fedha hizo zitatumika ilivyokusudiwa.