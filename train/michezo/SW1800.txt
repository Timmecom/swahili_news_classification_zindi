 Huo utakuwa mchezo wa pili baada ya mwishoni mwa wiki iliyopita kucheza na Morocco na kushinda bao 1-0, ushindi ulioshuhudiwa na Waziri Mkuu, Kassim Majaliwa.Wapinzani wa Ngorongoro, Msumbiji juzi walicheza mechi ya kirafiki dhidi ya Morocco kwenye Uwanja wa Uhuru na kuifunga bao 1-0.Hivyo, sio timu ya kubeza na ni kipimo kizuri kwa Ngorongoro kujiimarisha. Michezo hiyo ni maalumu kwa ajilli ya kujiandaa na mchezo wa kufuzu fainali za vijana za Afrika (AFCON) zitakazochezwa Niger, Novemba mwaka huu.Ili kutafuta nafasi ya kufuzu Ngorongoro inatarajiwa kucheza mchezo wa kwanza dhidi ya Condo DR Machi 31, mwaka huu kwenye Uwanja wa Taifa, Dar es Salaam kabla ya kurudiana katikati ya mwezi ujao.Michezo hiyo ya kirafiki inatoa nafasi kwa Kocha Mkuu, Ammy Ninje kupata kikosi cha kwanza kwa ajili ya mchezo huo wa kufuzu. Asilimia kubwa ya wachezaji wa kikosi hicho ni wale walioshiriki michuano ya vijana chini ya umri wa miaka 17 Serengeti Boys ambao wengi wana uzoefu.Aidha, kuna baadhi ya vijana wanaotoka klabu zinazocheza Ligi Kuu kama Yanga, Azam na Mtibwa waliojumuishwa wakitarajiwa kuisaidia timu hiyo kuelekea kwenye mafanikio.Baada ya mchezo wa leo huenda kocha huyo atakuwa amekijua kikosi chake na kuandaa timu bora itakayopata matokeo mazuri siku zijazo.