 UONGOZI wa Simba umemteua Mwina Kaduguda kuwa mwenyekiti wa muda wa klabu hiyo kwa lengo la kujaza pengo lililoachwa na Swedi Mkwabi, aliyejiuzulu.Kwa mujibu wa taarifa kwa umma iliyosambazwa na klabu hiyo leo, Jumatano, Kaduguda atahudumu katika nafasi hiyo hadi pale Bodi itakapoketi na kuamua siku ya uchaguzi, muda mfupi ujao.Wakati huo huo, Bodi ya Wakurugenzi ya Simba Sports Club Company Limited imemteua Salim Muheme kuwa Makamu Mwenyekiti wake. Taarifa hiyo imeongeza kuwa uteuzi huo umeanza mara moja kuanzia jana. Teuzi hizi zimefanyika kwa mujibu wa mamlaka iliyopewa Bodi ya Wakurugenzi chini ya Ibara ya 50 ya Katiba ya Simba Sports Club ya Mwaka 2018,  taarifa hiyo imeeleza.