 Simba juzi iliingia mkataba wa miaka miwili na Okwi, ambaye ataanza kuichezea tena timu hiyo msimu ujao wa Ligi Kuu ya Tanzania Bara, utakapoanza Agosti mwaka huu.Akizungumza na gazeti hili, Kaburu alisema baada ya kuinasa saini ya Okwi, sasa usajili wao umekamilika kwa asilimia 90 na wamebakiza asilimia 10, ili kufunga zoezi hilo na kumkabidhi kocha Joseph Omog, timu yake kwa ajili ya kuwapa mafanikio waliyokusudia kuanzia msimu ujao.Kiongozi huyo alisema kuwa na kikosi ghali kama hicho kinakupa uhakika wa kufikia malengo ambayo mmejipangia na wao kama uongozi hawaoni sababu ya Simba kushindwa kufanya vibaya katika michuano yote kwani wana nyota wote wenye kikosi chao.Alisema sababu ya kusajili timu kama hiyo ni kutaka kumaliza manung uniko ya mashabiki wao ambayo yamekuwa hawafurahishwi na mwenendo wa timu yao, hasa katika usajili na safari hii wameamua kulimaliza jambo hilo kwa kufanya kufuru ya kuwabeba nyota wote wanaotamba nchini.Alisema baada ya kufanikisha hilo ana imani watakuwa wamekata kiu ya mashabiki wao na kazi iliyobaki ni moja ambayo ni kuisapoti timu hiyo ili iweze kufanya vyema na kufikia malengo ambayo wanayakusudia.Nyota wenye majina makubwa ambao wametua Msimbazi ni John Bocco, Aishi Manula na Shomari Kapombe wote kutoka Azam mwingine ni Haruna Niyonzima, kutoka kwa mahasimu wao Yanga, pia wapo wachezaji Emmanuel Mseja na Ally Shomary.