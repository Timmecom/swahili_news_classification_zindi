 Mechi hiyo inatarajiwa kuchezwa kesho kwenye uwanja wa Taifa Dar es Salaam.Bilal amesema, ana imani kubwa watashinda mchezo huo kutokana na ubora wa kikosi chake.Amesema timu yake ipo katika hali nzuri na hakuna mchezaji yeyote aliye majeruhi mpaka na kwamba walikuwa kambini Morogoro kabla ya kuelekea Dar es Salaam leo.Bilal aliwaomba wadau na wapenzi wa soka mkoani Shinyanga kuwasapoti kwani wanatarajia kuwashangaza mashabiki wa soka kwa kushinda mechi hiyo.Mpaka sasa vinara wa Ligi Kuu, Simba, ndiyo timu pekee ambayo haijapoteza mchezo katika ligi hiyo inayoshirikisha timu 16. Stand United inashika nafasi ya 10 kwenye msimamo wa ligi ikiwa na pointi 20 baada ya michezo 19 huku wapinzani wake Simba wakiongoza msimamo wa kufikisha pointi 45.