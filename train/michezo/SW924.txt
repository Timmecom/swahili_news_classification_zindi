 WAZIRI wa Habari, Utamaduni, Sanaa na Michezo, Dk Harrison Mwakyembe amesema kama Watanzania wanataka kufanya vizuri katika michezo, wanatakiwa kutojivuta katika ushiriki wao kwenye mashindano.Akizungumza katika michuano ya Michezo ya Shule za Msingi na Sekondari ya Afrika Mashariki (Feasssa) yaliyomalizika jijini Arusha, Mwakyembe alisema ni aibu kwani Tanzania haijafanya vizuri katika mashindano hayo.Alisema kuna mambo ambayo yanatakiwa kupatiwa ufumbuzi, ikiwemo suala la Watanzania kujivuta kushiriki katika michuano mikubwa kama hiyo na kusema ni aibu kwa Tanzania kama wenyeji kuleta wanafunzi 650 wakati wageni Kenya 750, Uganga 950.Alisema nah ii sio mara ya kwanza kutokea tatizo kama hilo, ambalo linatokana na kujivuta kwa kutokuwa na mawasiliano mazuri.Alisema tukitaka kushindana tushindane kweli na tukiendelea kufanya mambo nusu nusu tunaiaibisha nchi, ambayo jina lake ni kubwa na kusisitiza kuwa mwaka ujao watahakikisha Tanzania itarudi na medali za kutosha. Tanzania imepata medali chache na hii inaonesha itilafu kubwa sana katika timu za Tanzania, wageni wamekuja na shule za kimataifa sisi kitu gani kimetuzuia kuja na shule za kimataifa hii inaonesha hatuna mawasiliano ya pamoja kila mmoja anakuwa na lake na kutokana na hilo, Wizara tutakaa pamoja kulishughulikia na kuhakikisha hatuzitengi baadhi ya shule, amesema Mwakyembe.Hawa ni wanafunzi na sio klabu za soka lazima wasome na wacheze kuna muda wa kufanya mazoezi na muda wa kusoma.Akizungumzia kuhusu maandalizi alisema maandalizi yaliyofanyika ni yale yale ambayo hata nchi zingine zinayafanya na kusema kusiwe na visingizio, kwani hao walioshiriki ni wanafunzi na sio klabu au taaisi za soka watenge muda wa kufanya mazoezi na muda wa kusoma.Alieleza kuwa kutofanya vyema ni kutokana na kutojipanga katika kuhakikisha kila kijana ambaye ana uwezo anashiriki katika michuano hiyo ya Feasssa. Timu iliyoibuka bora katika michuano ya Umiseta kwa soka mwaka huu ilikuwa Ruvuna na kwa shule za msingi ilitoka Geita, hatujafanya vibaya sana lakini kwa nchi kubwa kama yetu tungehitahi kuwa na medali nyingi ili kila mtu anayekuja ajue anakwenda katika nchi yenye uwezo kimichezo,  alisema.Michuano ya Feasssa imemalizika jijini hapa ambapo nchi ya Uganda ilifanikiwa kuibuka mabigwa wa jumla kwa kuondoka na jumla ya medali 27, ambazo ni dhahabu, fedha na shaba.