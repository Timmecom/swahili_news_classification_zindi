 WAPINZANI wa Yanga SC katika Michuano ya Ligi ya Mabingwa Afrika, Zesco United imewatumia ujumbe wa kushtua wap- inzani wao. Ujumbe huo ni ushindi mnono wa mabao 3-0 walioupata juzi mbele ya Nakambala Leopards walipokutana katika mchezo wa Ligi Kuu ya Zambia. Yanga itavaana na Zesco Septemba 28 nchini Zambia katika mchezo wa marudiano baada ya ule wa awali walio- cheza mwishoni mwa wiki iliyopita kwenye Uwanja wa Taifa, Dar es Salaam kumalizika kwa sare ya bao 1-1. Huenda taarifa hizo zisiwe za kulishtua benchi la ufundi la Yanga kutokana na wapinzani wao hao kuupata ushindi huo mbele ya timu inayoburuza mkia katika msimamo wa ligi. Zesco inaongoza ligi ikiwa na pointi sita walizozipata katika michezo yake miwili, Nakambala wanaburuza mkia, wamepoteza mechi zote mbili, wamefungwa mabao manne, hawajafunga hata moja. Mshambuliaji raia wa Kenya Jesse Were ndio aliyekuwa shujaa wa mchezo huo baada ya kufunga mabao yote matatu  hat-trick  na kupeleka shangwe Zesco.