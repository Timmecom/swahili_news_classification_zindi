 Timu hizo za ukanda wa Afrika Mashariki zilifuzu hatua hiyo mwishoni mwa wiki iliyopita baada ya kushinda mechi zake za marudiano. Fainali za michuano hiyo zimepangwa kufanyika mapema mwakani nchini Niger.Tanzania, Ngorongoro Heroes imefuzu hatua hiyo kwa ushindi wa mikwaju ya penalti 6-5 katika mechi iliyochezwa Kinshasa dhidi ya wenyeji wao Congo DR.Timu hizo zililazimika kwenda kwenye mikwaju ya penalti baada ya kutoka suluhu kwa mechi zote mbili, ya nyumbani Dar es Salaam mwishoni mwa mwezi ujao na ile ya ugenini mjini Kinshasa.Rwanda ilifuzu raundi ya pili kwa faida ya bao la ugenini ambapo ilitoka sare ya 1-1 mjini Nairobi dhidi ya wenyeji Kenya kabla ya kutoka Suluhu mjini Kigali mwishoni mwa wiki iliyopita.Uganda imesonga mbele kwenye michuano hiyo kwa jumla ya mabao 8-1 baada ya kushinda 5-1 nyumbani dhidi ya Sudani Kusini kabla ya kushinda 3-0 ugenini.Timu nyingine zilizosonga mbele raundi ya pili ya michuano hiyo ni Gabon, Ivory Coast, Guinea Bissau, Nigeria, Msumbiji, Afrika Kusini, Zambia, Botswana, Congo Brazavile, Algeria, Ghana, Cameroon, Mauritania, Guinea, Malawi, Angola,Burundi, Sudan, Burkina Faso, Libya, Senegal, Misri, Mali, Gambia na Benin.