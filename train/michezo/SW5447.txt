 Wapinzani wa jadi Simba na Yanga watakutana Septemba 30, mwaka huu, ratiba ya Ligi Kuu Bara iliyotangazwa leo Jumatano yaeleza.Shirikisho la Soka nchini (TFF) limeeleza kuwa pazia la Ligi Kuu katika msimu wa 2018/19 litafunguliwa kwa mechi ya Ngao ya Hisani Mnamo Agosti 8, ambapo bingwa wa ligi hiyo Simba Sports Club wataumana na Mabingwa wa Kombe la Shirikisho la Azam Azam Sports Federation Cup, Mtibwa Sugar katika uwanja wa Kirumba, Mwanza.Mbali na mechi hizo, Simba itaanza mechi ya kwanza ya Ligi Kuu bara kwa kuikaribisha Prisons ya Mbeya Agosti 22, mwaka huu Yanga ikiikaribisha Mtibwa Sugar siku inayofuata.Vigogo wengine wa Ligi hiyo, Azam FC itaialika Mbeya City mnamo Agosti 23, mwaka huu katika uwanja wa Chamazi, jijini Dar es Salaam.  