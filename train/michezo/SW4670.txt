 ALIYEKUWA Mwenyekiti wa Baraza la Udhamini Simba SC Hamis Kilomoni amewashauri Muwekezaji wa klabu hiyo Mohamedi Dewji na Mwenyekiti wa klabu hiyo Sued Nkwabi kukutana na kumaliza tofauti zao.Inaelezwa kuwa kuna kutokuelewana baina ya viongozi hao wawili jambo linalotia shaka mashabiki na wanachama wa klabu hiyo baada ya Dewji kuweka jumbe mbalimbali kwenye mitandao ya kijamii kuashiria hakuna amani.Kilomoni ambaye ndiye mwenye hati miliki ya klabu hiyo amesema haoni sababu ya viongozi hao kuendeleza migogoro na badala yake wakae chini kumaliza tofauti zao kwa masilahi ya klabu. Wakae chini wamalizane na kama inashindikana basi klabu ina wazee na wadau mbalimbali wawaite wasuluhishe mambo yao, alisema Kilomoni.Alipoulizwa kama Mwekezaji huyo ataachia ngazi, alisema klabu inaendeshwa na watu wa kuingia na kutoka hivyo haoni tatizo kwani anaamini akitoka klabu itabaki ataingia mwingine. Klabu yoyote inaendeshwa na watu wanaoingia na kutoka, kama mtu anaamua kuondoka, kuna wadhamini wengine wataingia, alisema.Licha ya kudaiwa kuwepo kwa vuguvugu hilo la kutokuelewana muwekezaji huyo bado hajajitokeza hadharani kuweka wazi kile anachonung unikia kupitia mitandao ya kijamii.Jumbe alizozitoa hivi karibuni moja ilisema  watu wenye nia mbaya kazi yao sio kujenga, ni kuvunja tu. Kaa nao mbali. Narudia kaa nao mbali, .Kisha siku iliyofuata juzi, aliandika tena hivi  Kwenye uongozi na kwenye maisha huwa nakaribisha kukosolewa. Lakini siwezi na sikubali kufanya kazi na mtu anayehujumu malengo, mipango na maslahi mapana ya taasisi, mtu anayetoboa mtumbwi tunaosafiri nao, .Hata hivyo, kwa upande wa Nkwabi alinukuliwa akisema yupo China na wala hana anachokijua juu mgogoro huo.