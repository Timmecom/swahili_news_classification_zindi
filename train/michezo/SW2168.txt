 SERIKALI imemtaka Miss Tanzania, Queen Elizabeth kwenda kukitendea haki Kiswahili katika mashindano ya dunia yanayotarajiwa kufanyika China Desemba 8 mwaka huu.Hayo yalisemwa na Waziri wa Habari, Utamaduni, Sanaa na Michezo, Dk Harrison Mwakyembe alipomkabidhi mrembo huyo bendera ya taifa katika hafla ya kumuaga Dar es Salaam jana.Akizungumza na waandishi wa habari jana, Mwakyembe alisema Serikali kupitia Wizara yake imemkabidhi bendera hiyo mrembo huyo na kwamba lazima atambue kulitendea haki taifa. Kutokana na hilo,Queen Elizabeth anapaswa kwenda kufanya vizuri katika shindano hilo kubwa ambalo litasaidia kuitangaza Tanzania vizuri kama tu atakitumia vizuri kiswahili katika mashindano hayo,  alisema.