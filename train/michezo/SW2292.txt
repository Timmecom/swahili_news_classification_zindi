 SHIRIKISHO la Michezo ya Kareti Zanzibar limesema kushindwa kufanya uchaguzi kumetokana na kutopitishwa kwa katiba yao.Hayo yameelezwa na Kaimu Mwenyekiti wa shirikisho hilo Haji Kombo Faki alipozungumza katika kipindi cha mazungumzo ya asubuhi cha redio ZBC. Alisema kuwa shirikisho lao hilo lilifanya uchaguzi toka 2010 na kwa mujibu wa katiba wanatakiwa kufanya uchaguzi kila baada ya miaka minne. Alifahamisha kwamba kikubwa kilichowakwamisha ni kutopitishwa kwa katiba yao.  Kiukweli baada ya kufanya uchaguzi toka mwaka huo tuliandaa katiba ambayo ikipitishwa tu tutafanya uchaguzi,  alisema. Alisema shirikisho hilo limekuwa likifanya mambo mbalimbali ya kuweza kuhamasisha mchezo huo wa karate shuleni na kwa kuanzia wameingia katika shule binafsi. Alisema kuwa kuhusu shule za Serikali ndio wameanza mazungumzo na Mkurugenzi wa Michezo kutoka Idara ya Elimu Hassan Tawakal ili kuwafikia wanafunzi. Aidha alisema kuwa changamoto kubwa ambayo wanakabiliana nazo katika kuueneza mchezo huo ni kutokuwa na usafiri wa kwenda katika maeneo. Shirikisho la mchezo huo linajumuisha michezo ya Karate aina ya Gonjuruu, Shotgun, Taikondo na Komfuu.