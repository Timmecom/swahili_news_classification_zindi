 Makamu Mwenyekiti wa klabu ya soka ya Yanga Clement Sanga ajiuzulu.Ametangaza uamuzi huo leo wakati anazungumza na waandishi wa habari jijini Dar es Salaam."Na ninajiuzulu kwa masikitiko kwa sababu pia naamini bado na kipindi kingine cha kuitumikia Yanga mpaka 2020 aah kwa mujibu wa Katiba yetu lakini kilichonipelekea kufanya hivyo ni namna ambavyo sehemu ya utamaduni mpya ambao unaanza kujitokeza" amesema.Kwa mujibu wa Sanga, ameamua kujiuzulu kwa kuwa yeye na familia yake wametishiwa usalama."Siku ya Ijumaa iliyopita nimeona clip mbalimbali zinatembea kwenye mtandao lakini clip hizi, zipo nyingi za kubeza za kufanya nini hizo sio shida sana kwa sababu ndiyo dhamana ambayo tumepewa na unaongoza watu wenye tabia tofauti lakini shutuma zimekuja, zimefikia kwenye clip inayotembea inaelezea kwa uwazi kabisa kwamba, inahamasisha watu mbalimbali kuja nyumbani kwangu na mapanga, na majembe, na shoka, aah sasa mimi nikafikiria huku mimi nina shamba ninapoishi kiasi kwamba wanataka kuja kulima au kuna nini" amesema Sanga."Hizi ndio tuhuma pekee nzito katika maisha yangu kuzisikia zinaelekezwa kwa kiongozi wa mpira wa miguu kwamba watu kuhamasishana kuna na mapanga kwenye nyumba ya mtu anapoishi, unatafuta sababu huwezi kuielewa"amesema.Sanga ameiongoza Yanga tangu Yusuph Manji alipojiuzulu uenyekiti.