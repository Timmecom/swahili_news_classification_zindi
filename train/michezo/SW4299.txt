 TIMU ya soka ya Taifa, Taifa Stars juzi iliweka tena historia nyingine kwa kufuzu Fainali za Kombe la Mataifa Afrika kwa wachezaji wa ndani, Chan baada ya kuifunga Sudan, mabao 2-1 mjini Khartoum.Kocha Msaidizi wa Stars, Selemani Matola alisema jana kuwa haikuwa kazi rahisi kufuzu fainali hizo zitakazofanyika Cameroon mwakani. Tanzania imefuzu fainali hizo kwa mara ya kwanza baada ya miaka 9, baada ya kufanya hivyo mwaka 2009 ilipofuzu fainali hizo zilizofanyika Ivory Coast ikiwa ni mara ya kwanza tangu Caf kuitambulisha.Katika mechi hiyo ya juzi, Stars iliyorejea jana ilihitaji ushindi wa kuanzia mabao mawili kusonga mbele kutokana na kupoteza kwa bao 1-0 katika mechi ya kwanza iliyochezwa nyumbani kwenye Uwanja wa Taifa, Dar es Salaam.Akizungumza jana baada ya kuwasili kwenye Uwanja wa Ndege wa Kimataifa wa Julius Nyerere, kocha Matola alisema kuwatoa Sudan nyumbani kwao haikuwa kazi rahisi na anawashukuru wachezaji wake kwa kupambana. Haikuwa kazi rahisi kumtoa Sudan nyumbani kwake, lakini tuliweza kwenda kufanya kazi na kujituma na kufanya kile kilichosubiriwa na Watanzania, alisema.Pia, aliwapongeza Watanzania kwa kuwa nao bega kwa bega kwa kuwaamini na kuwaunga mkono katika michezo iliyopita na hatimaye hawajawaangusha kwa kuwa wameweza kufanya kile kilichotakiwa. Matola aliweka wazi namna benchi la ufundi la Stars lilivyokuwa likipata changamoto hasa katika kuteua wachezaji, ilikuwa kazi ngumu kwa sababu walikuwa wakipata presha na lawama kutoka kwa watu lakini mwisho wa siku walibaki na misimamo yao kama makocha. Alisema mipango iliyopo ni kukaa na kujipanga kuangalia mikakati nini cha kufanya kwenda kufanya vizuri katika fainali hizo zitakazofanyika mwakani Cameroon.Nyoni: Beki mkongwe, Erasto Nyoni alisema umoja na sapoti ya Watanzania umefanya wao kupata matokeo mazuri.  Tumeweza kupata matokeo ni jambo la kumshukuru Mungu, alisema Nyoni.Alisema kila mchezaji anajua umuhimu wa haya mashindano hivyo kikubwa ni kujiandaa mapema ili kwenda kufanya vizuri kwa ajili ya michuano hii mwakani. Karia: Rais wa Shirikisho la soka Tanzania (TFF) Wallace Karia alisema ushindi huo ni zawadi kwa Watanzania, kwa Rais John Maguli na wasaidizi wake. Alisema kinachofuata wataangalia kama Shirikisho yapi ya msingi kujipanga kwa fainali hizo ili kwenda kupata matokeo na kufanya vizuri zaidi.