 Kagame ametoa pongezi hizo jana jijini hapa kupitia kwa balozi wa michezo wa Rwanda, Gakumba Patrick ambaye alizungumza na waandishi wa habari katika ukumbi wa mkutano wa halmashauri ya jiji la Mwanza akiwa na Mstahiki Meya wa jiji la Mwanza, James Bwire. Nimetoka Rwanda, nimetumwa na wananchi wa Rwanda na Rais Kagame kuipongeza Shule ya Alliance Sports Academy, ambayo ni shule ya peke yake kwa nchi sita za Afrika Mashariki kwa kuibua vipaji vya wanamichezo wadogo na wakati huo huo kuuendeleza mchezo wa soka,  alisema. Wamenituma nimwambie Mkurugenzi wa Alliance na Meya wa jiji la Mwanza kwamba wanataka kuleta watoto wao wenye vipaji kuja kusoma Alliance Sports Academy, ambayo ni shule peke yake kwa nchi sita za Afrika Mashariki kwa kuibua vipaji vya wanamichezo wadogo .Alishukuru kwamba alichotumwa na Rais Kagame kuja kukiangalia alikuta kiko sawa na kwamba tayari (jana) Rais Kagame alipata ujumbe mahususi wa ujio wake nchini kuhusu uwekezaji wa michezo (soka) na taaaluma unaofanywa na shule hiyo ya Alliance.Rais Kagame alisema anamkaribisha Mkurugenzi wa Shule hiyo, James Bwire ili ampatie sehemu ya kwenda kuwekeza Rwanda kwa masuala ya taaluma ya michezo, kwa madai kuwa anaungwa mkono na wananchi wa Rwanda kwa kazi anazofanya za kuendeleza soka.