 Katika michezo tisa waliyoicheza kwenye ligi hiyo, Savio wamepoteza mmoja na kushinda minane ambapo imewafanya wafikishe pointi 17 kileleni mwa msimamo wa ligi hiyo inayOshirikisha timu 16. Vijana City Bulls ndio wanaoshika nafasi ya pili wakiwa na pointi 13 walizozipata baada ya kushuka uwanjani mara nane.Nafasi ya tatu ni JKT ambao wana pointi sawa na Vijana, lakini wanapitwa kwa tofauti ya vikapu.Kwa upande wa timu za wanawake, Ukonga Queens ndio vinara baada ya kushuka uwanjani mara nne na kujikusanyia pointi nane wakifuatiwa na Don Bosco Lioness ambao wana pointi saba.Akizungumza na gazeti hili jana Mkurugenzi wa Ufundi na mashindano wa Chama cha Mpira wa Kikapu Dar es Salaam, Gosbert Boniface alisema kuwa mashindano hayo mpaka sasa yanakwenda vizuri na kila timu inaonesha ushindani mkubwa katika kila mechi inayocheza.