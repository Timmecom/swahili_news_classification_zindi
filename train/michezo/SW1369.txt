 UONGOZI wa Azam umemtuma daktari wake Mwanandi Mwankemwa kumfuata mchezaji wake Aggrey Morris mjini hapa.Morris yupo na timu ya taifa, Taifa Stars inayoshiriki michuano ya Afcon lakini ameshindwa kucheza baada ya kuumia goti siku chache kabla ya kuanza kwa michuano hiyo Juni 21.Nafasi yake imechukuliwa na mchezaji mwingine wa Azam, David Mwantika. Hata hivyo, pamoja na kuumia, Morris aliendelea kubaki kambini na wenzie kufuatilia matibabu yake.Akizungumza mjini Cairo, Dk Mwankemwa amesema amekuja kufuatilia matibabu ya mchezaji huyo. Uongozi umenituma nije kufuatilia matibabu ya Morris, tumeambiwa kuna daktari wazuri hapa (Misri) kwa hiyo tutawasiliana na madaktari wetu kuona kama anaweza kuanza matibabu,  amesema.Meneja wa Stars, Daniel Msangi alisema taarifa ya daktari wa timu ya Taifa inasema Morris anahitaji kufanyiwa upasuaji.