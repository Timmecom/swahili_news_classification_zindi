 MSIMU wa Ligi Kuu ya England (EPL) wa mwaka 2019-20 utaanza kwa mabingwa wa Ligi ya Mabingwa wa Ulaya, Liverpool kuwa wenyeji wa timu iliyopanda daraja ya Norwich City, Agosti 9.Mabingwa wa Ligi Kuu ya England Manchester City wenyewe wataanza kutetea taji lao siku inayofuata kwa kucheza ugenini dhidi ya West Ham. Aston Villa na Sheffield United, timu zingine mbili zilizopanda daraja, zitacheza dhidi ya Tottenham na Bournemouth. Kwa mara ya kwanza katika historia ya Ligi Kuu, klabu zitapata mapumziko mafupi katikati ya msimu Februari.Mapumziko hayo yatakuwa ya kipindi cha wiki mbili. Katika wikiendi moja kutakuwa na mechi tano tu, huku mechi zingine tano katika raundi hiyo zitafanyiia wikiendi inayofuata, ili kuhakikisha kila timu inapata mapumziko ya wiki moja. Wikiendi hiyo ya mechi za ufunguzi itashuhudia pia Manchester United ikiikaribisha Chelsea katika mchezo utakao- SOKA Ratiba yawekwa hadharani Ligi Kuu England fanyika Jumapili, Agosti 11.Tottenham Hotspur, ambayo ilimaliza msimu uliopita wa ligi ikiwa katika nafasi nne bora, wenyewe watakuwa nyumbani wakiikaribisha Aston Villa, ambayo imerejea katika Ligi kuu kupitia mchezo wa playoffs baada ya kutokuwepo kwa misimu mitatu.Arsenal ambao walifungwa na Chelsea katika fainali ya Ligi ya Ulaya, wenyewe watakuwa wageni wa Newcastle United wakati Sheffield United, timu nyingine iliyopanda daraja, itaanza kwa kucheza dhidi ya Bournemouth. Leicester City wenyewe watakuwa wenyeji wa Wolverhampton Wanderers, Burnley watakabiliana na Southampton, Crystal Palace watakuwa wenyeji wa Everton na washindi wa pili wa Kombe la FA Watford wenyewe watakuwa nyumbani wakicheza dhidi ya Brighton and Hove Albion.Msimu huo mpya wa Ligi Kuu ya England unatarajia kuanza Agosti 9, huku kwa mara ya kwanza ukishirikisha mwamuzi msaidizi wa video au VAR. Kikosi cha kocha Pep Guardiola cha Manchester City, ambacho msimu uliopita kilifanikiwa kutwaa mataji matatu, kitaikabili Tottenham, ambao waliwatoa katika robo fainali ya Ligi ya Mabingwa wa Ulaya msimu uliopita, watakuwa nyumbani katika wikiendi ya pili tangu kuanza kwa ligi hiyo.Washindi wa pili wa Ligi Kuu ya England na mabingwa wa Ligi ya Mabingwa wa Ulaya, Liverpool mechi zao sita za kwanza watacheza nyumbani zikiwemo zile dhidi ya Arsenal na ugenini dhidi ya Chelsea. Mchezo wa kwanza dhidi ya wapinzani wao wa taji la Ligi Kuu msimu uliopita utafanyika kwenye Uwanja wa Anfield Novemba 9.Mashabiki wa Tottenham na Arsenal hawatakuwa na muda mwingi wa kusubiri kwa debi ya kwanza ya London Kaskazini, wakati timu hizo zitakapokutana kwenye Uwanja wa Emirates Agosti 31. RATIBA NYINGINERatiba nyingine ni ile itakayojumuisha timu ya Liverpool ambayo itasafiri kwenda Manchester United Oktoba 19 na debi ya Manchester itafanyika kwenye Uwanja wa Etihad Desemba 7.Msimu huu unatarajia kumalizika Mei 17 wakati City watakuwa wenyeji wa Norwich, Liverpool watakuwa Newcastle, Tottenham watacheza dhidi ya Crystal Palace na Chelsea watakuwa wenyeji wa Wolverhampton Wanderers. Msimu huu Man City ndio wanapewa nafasi kubwa ya kutwaa ubingwa wakifuatiwa na Liverpool, Tottenham na Chelsea. Sheffield United, ambao wamerejea kwa mara ya kwanza katika Ligi Kuu tangu mwaka 2007, wanapewa nafasi kubwa ya kushuka daraja.MECHI KAMILI ZA UFUNGUZIAgosti 9, 2019: Liverpool v Norwich City Agosti 10, 2019: West Ham v Manchester City Agosti 10, 2019: Bournemouth v Sheffield United Agosti 10, 2019: Burnley v Southampton Agosti 10, 2019: Palace v Everton Agosti 10, 2019: Leicester v Wolves Agosti 10, 2019: Watford v Brighton Agosti 10, 2019: Tottenham v Aston Villa Agosti 11, 2019: Newcastle v Arsenal 11 Aug 2019 Manchester United v ChelseaMWANZO MGUMUMchezo wa kuanza kwa msimu, ambao ni ule wa Ngao ya Jamii utazikutanisha timu za Liverpool na Manchester City kwenye Uwanja wa Wembley Jumapili Agosti 4, 2019. Liverpool na Chelsea, ambao ni mabingwa wa Ulaya, wenyewe watakutana katika mchezo wa Uefa Super Cup jijini Istanbul, Turkey, Jumatano Agosti 14, 2019.Liverpool itacheza mchezo wake wa pili wa Ligi Kuu ikiwa ugenini dhidi ya Southampton, wakati Chelsea wenyewe watakuwa wenyeji wa Leicester City. Jumla kutakuwa na mechi 380 za Ligi Kuu katika msimu wa mwaka 2019-20.