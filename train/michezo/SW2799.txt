 NAHODHA wa Yanga, Kelvin Yondani anatarajiwa kuanza mazoezi Jumatatu baada ya mgomo wa takribani mwezi mmoja akishinikiza kupatiwa mkataba mpya.Yondan amemaliza mkataba Yanga SC Juni mwaka huu, lakini kwa kipindi chote ameshindwa kufikia makubaliano ya mkataba mpya na klabu.Juzi mchezaji huyo wa zamani wa Simba na Toto Africans ya Mwanza, alikuwa ana mazungumzo na wadau maalum wa klabu hiyo waliojitolea kuhakikisha suala lake linamalizwa na anasaini mkataba mpya.Kwa mujibu wa mtandao mmoja, mazungumzo hayo yaliyoongozwa na Mwenyekiti wa zamani wa klabu hiyo, Tarimba Abbas yamefikia pazuri na Yondani amekubali kurudi mazoezini huku taratibu nyingine za mkataba mpya zikikamilishwa.Wadau hao baada ya kumaliza suala la Yondan, sasa wanamgeukia beki mwingine, Hassan Kessy ambaye naye yupo kwenye mgomo wa kudai mkataba mpya pia ili naye wambakize Jangwani.Yondani na Kessy hawakuwepo kwenye kikosi cha Yanga kilichopigwa mabao 4-0 na wenyeji, Gor Mahia katika mchezo wa Kundi D Kombe la Shirikisho Afrika usiku wa Jumatano Uwanja wa Moi Kasarani mjini Nairobi.Huo ulikuwa mwendelezo wa Yanga kuvurunda katika michuano hiyo, ikikamalisha mechi tatu za mzunguko wa kwanza bila ushindi, ikifungwa mbili zote 4-0, ya kwanza dhidi ya MC Alger nchini Algeria Mei 6 na sare ya 0-0 na Rayon Sport mjini Dar es Salaam Mei 16.Yanga wataikaribisha Gor Mahia Julai 29 Uwanja wa Taifa mjini Dar es Salaam kwa mchezo wa marudiano kabla ya kurudiana na USM Alger Agosti 19 na kwenda kukamilisha mechi zake za kundi hilo kwa kumenyana na wenyeji, Rayon