 NYOTA wa Azam FC, Enock Agyei ameitwa kwenye kikosi cha timu ya taifa ya vijana chini ya umri wa miaka 20 kwa ajili ya maandalizi ya mchezo wa kufuzu michuano ya Afrika kwa vijana dhidi ya Benin utakaochezwa mwezi ujao.Kwa mujibu wa mtandao wa michezo wa Ghana, mchezaji huyo alitakiwa kuwasili nchini kwake leo kujiunga na wenzake baada ya kuruhusiwa na klabu yake ya Azam.Winga huyo aliyejiunga na Azam FC msimu wa mwaka juzi akitokea Medeama ya Ghana atakuwa miongoni mwa kikosi kitakachocheza katika mchezo wa kwanza Agosti 5, mwaka huu.  Atakuwa ni tegemeo kwenye kikosi cha Kocha Jimmy Cobblah s katika mchezo wa kwanza utakaochezwa nyumbani,  ilisema taarifa hiyo.Gazeti hili lilifanya mahojiano na Meneja wa Azam, Philip Alando na kuthibitisha kuwa ni kweli ataondoka na kuelekea Ghana leo ambapo atakaa kwa wiki mbili na hivyo, kuikosa kambi ya timu hiyo inayotarajiwa kuelekea Uganda kwa maandalizi ya msimu. Ameombewa ruhusa ya wiki mbili kwa hiyo hatakuwepo kwenye kambi, kuitwa kwake ni faraja kwetu tukiamini kuwa atakwenda kupata mbinu na uzoefu kutoka kwa wengine na kutuletea,  alisema.Alisema wanafurahi kuona kuwa nchi yake imemkumbuka na kumpa thamani ya kucheza kwenye timu ya vijana. Huyo ni miongoni mwa wachezaji wanaohitajika kwenye soka la Tanzania kufuatia Shirikisho la Soka Tanzania (TFF) hivi karibuni kuweka vigezo na sifa za mchezaji wa kigeni kuruhusiwa kucheza kuwa ni lazima acheze timu ya taifa ya nchini kwake.