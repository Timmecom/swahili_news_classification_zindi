 BODI ya Wakurugenzi ya klabu ya Simba imemteua Crescentius Magori kuwa Ofi sa Mtendaji Mkuu (CEO) kuiongoza Kampuni ya Klabu ya Simba Sports Limited.Uamuzi huo ulitangazwa jana wakati wa Mkutano Mkuu wa Uchaguzi uliofanyika kwenye Ukumbi wa Kimataifa wa Mikutano wa Julius Nyerere jijini Dar es Salaam.Kaimu Rais wa Simba aliyemaliza muda wake, Salum Abdallah  Try Again   alitangaza hayo jana kwenye mkutano mkuu huo na kusema wameamua kumchagua kiongozi huyo mwanachama wa Simba kumpa jukumu la kuhakikisha Simba inatetea ubingwa wa logo na kutawala barani Afrika.Kwa upande wake, Magori alisema haikuwa kazi rahisi kukubali nafasi hiyo na alisita kwa sababu tayari alikuwa ni mjumbe upande wa mwekezaji. Nilishtuka sana lakini nikauliza nataka kujua ajenda wakaniambia, majukumu yaliyoko mbele ni mazito lakini nitayaongoza,  alisema na kuongeza kuwa atafanya nao kazi kuhakikisha Simba inakuwa klabu ya kisasa na ya mfano, huku akiahidi kuifanya kuwa taasisi bora ili wanahisa watembee kifua mbele na kujivunia.Alisema kwenye maamuzi hapendi masihara na zaidi utendaji kazi na kuahidi kuitumikia kwa moyo wake wote na kwa uaminifu kuhakikisha Simba inazungumzwa barani Afrika.Magori, ndiye mwanzilishi wa kundi la Simba linalojulikana kama Friends of Simba, aliwahi kuwa Makamu wa Rais wa Shirikisho la Soka Tanzania (TFF), Mjumbe wa Kamati ya Utendaji chini ya aliyewahi kuwa Rais wa shirikisho hilo Leodegar Tenga, Mwenyekiti Kamati ya Fedha, pia Mjumbe wa Baraza la Michezo la Taifa (BMT) na Mjumbe Shirikisho la Soka Afrika (CAF).ABDALLAH ANG ATUKA Kaimu Rais wa Simba, Salum Abdallah amewaaga rasmi wanachama kupitia Mkutano Mkuu wa klabu ya Simba uliofanyika jana baada ya kumaliza muda wake, huku akijivunia kusimamia mchakato wa mabadiliko hadi kuingia kwenye mafanikio, kuipa Simba taji la Ligi Kuu na kufanya vizuri katika michuano mbalimbali.Alisema pia, kwa kipindi cha mwaka mmoja walichoongoza na wenzake wamefanikiwa kufanya usajili mzuri kuendana na ushindani unaoendana na hadhi ya klabu na mafanikio yameonekana huku akisema mwaka huu itakuwa balaa zaidi baada ya kuwapandisha morali ya wachezaji na kudhibiti nidhamu. Alisema wanajivunia kuondoa migogoro ndani ya klabu hiyo na sasa hakuna wachezaji wanaomilikiwa na watu binafsi kama ilivyokuwa huko nyuma bali na klabu na wanafanya kazi pamoja kwa upendo.uhusu madeni, alisema yalikuwa mengi ikiwemo kudaiwa kodi ya Sh milioni 800, ambapo walilipa asilimia 71.5 na kiwango kilichobaki ni asilimia 28.5.BAJETI 2018/2019 Klabu hiyo imetaja bajeti ya msimu 2018/2019 ni Sh 6,374,492,137, huku kukiwa na upungufu wa 1,391,713,499.Taarifa ya bajeti hiyo inaonesha kuwa kiasi hicho cha fedha kimejumuisha udhamini mbalimbali, ikiwemo SportPesa, Azam Ligi Kuu, KCB, MeTL pitch construction, Mo Assurance, mapato ya mlangoni na gharama nyingine za uendeshaji wa klabu na majengo yao.