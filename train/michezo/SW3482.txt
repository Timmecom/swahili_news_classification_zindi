 MABINGWA wa soka Tanzania Bara Simba jana walishindwa kudhihirisha umwamba wao mbele ya watani zao Yanga licha ya kuwa mbele kwa mabao 2-0 na kujikuta wakimaliza mchezo kwa sare ya 2-2 katika mpambano wa Ligi Kuu kwenye Uwanja wa Taifa jijini Dar es Salaam.Simba ambao walikitawala zaidi kipindi cha kwanza na kupata bao la kuongoza kwa penalti katika dakika ya 42 kupitia kwa mshambuliaji wao hatari, Meddie Kagere na kuwafanya mashabiki wao kuwa na furaha kubwa wakijua watataoka na ushindi mnono.Penalti hiyo iitolewa na mwamuzi wa pambano hilo, Jeonesia Rukyaa wa Kagera baada ya Kagere kukamatwa na Kelvin Yondani katika eneo la hatari wakati akichanja mbuga kwenda kumuona mlinda mlango wa Yanga, Farouk Shikalo aliyeokoa hatari nyingi.Jeonesia sasa ni mzoefu wa kuchezesha mapambano ya watani wa jadi, alisaidiwa na waamuzi wasaidizi, Soud Lila na Hamisi Chang walu wote wa Dar es Salaam huku mwamuzi wa akiba alikuwa Herry Sasii naye wa Dar es Salaam wakati Kamishna alikuwa Khalid Bitebo kutoka Mwanza na Mtathmini wa Mchezo, Soud Abdi wa Arusha.Faraha ya mashabiki hao wa Simba ilizizi baada ya timu hiyo kuongeza bao la pili na kufanya kuwa mbele kwa mabao 2-0 kwa bao la Deo Kanda katika dakika ya 46 na hivyo kujua timu yao huenda ikaibuka na mabao mengi dhidi ya watani zao hao.Hatahivyo, Yanga walibadilika ghafla na kupata bao la kwanza kupitia kwa Mapinduzi Balama dakika tatu baadae kabla ya Banka kufunga bao la kusawazisha dakika ya 53 na kuzima kabisa furaha za Simba.Kikosi cha Simba kilichoanza: Aishi Manula, Shomari Kapombe, Mohamed Hussein, Tairone Santos, Pascal Wawa, Jonas Makude, Deo Kanda, Mzamiru Yassin, Clatoud Chama na Francis Kahata. Kikosi cha Yanga: Farouk Shikalo, Juma Abdul, Adeyum Ahmed, Ally Sonso, Kelvin Yondani, Abdulaziz Makame, Mohamed Banka, Papy Tshishimbi, Ditram Nchimbi, Mapinduzi Balama na Haruna Niyonzima.