 Wakati Hussein Jumbe ambaye ni bosi wa bendi ya Talent ya Temeke, Dar es Salaam akitamani Simba ichukue ubingwa mpiga drums nguli wa Mlimani Park  Sikinde , Juma Choka ametoa maneno ya kumcharura kufuatia kauli yake hiyo.Choka ambaye ni shabiki wa Yanga, alibeza kauli ya Jumbe akisema hizo ni ndoto za mchana ambazo anaamini siku zote huwa hazina tija kwa mhusika wala matokeo chanya yanayoweza kuleta faraja. Huyo Jumbe ana hamu ya ubingwa maana toka amemzaa mwanawe Ima hadi sasa amekua na anatarajia kuoa, hajasherehekea ubingwa kwenye timu yake ya Simba, mambo ni tia maji tia maji tu kila kukicha,  alidhihaki Choka.Utani wa Simba na Yanga haupo tu kwa mashabiki wapenda soka bali hata kwa wanamuziki na watu mbalimbali.