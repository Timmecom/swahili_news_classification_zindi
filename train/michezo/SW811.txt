 MSHAMBULIAJI wa Aston Villa na timu ya taifa ya Tanzania, Mbwana Samatta amesema wamejikisia vibaya kupoteza mchezo huo wa Ligi Kuu England dhidi ya Bournemouth. Samatta ambaye alicheza mchezo wake wa kwanza wa Ligi Kuu ya England na kufunga bao lakini walifungwa mabao 2-1 na Bournemouth katika Uwanja wa Vitality alisema hayo baada ya kumalizika kwa mchezo huo.  Tumesikitishwa, hatukupata kile tulichokihitaji. Wakati wote ukipoteza mchezo kunakuwa na wakati mgumu, amesema Samatta.  Sijazoea vizuri mazingira ya England, nitazoea haraka kwa sababu ninatokea ligi ya Ubelgiji, japo ushindani hapa ni mkubwa kwa hiyo inanibidi nielewe kila kitu na nikielewa nitakuwa na wakati mzuri zaidi wa kuisaidia timu, aliongeza. Samatta alifunga bao kwa kichwa dakika ya 70 akiunganisha mpira uliopigwa na mshambuliaji David Keinan kisha kuwababatiza walinzi wa Bournemouth. Kwa bao hilo, Samatta ameingia kwenye kitabu cha historia kwa kucheza katika ligi hiyo na kufunga bao ukiwa ni mchezo wake wa kwanza tangu asajiliwe akitokea KRC Genk ya Ubelgiji. Aston Villa inashika nafasi ya 17, ikiwa na pointi 25, nyuma ya West ham yenye 24 na Watford yenye 23, huku Norwich ikiburuza mkia kwa pointi 18.