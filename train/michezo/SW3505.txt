 Benki ya KCB Tanzania imengia mkataba na Shirikisho la Mpira wa Miguu Tanzania (TFF) ilikuwa mdhamini mwenza wa Ligi Kuu Soka Tanzania Bara kwa msimu wa 2019/20.Mkataba huo wenye thamani ya sh milioni 420 kabla ya kodi, ulitiwa saini jana na Mkurugenzi Mtendaji wa Benki ya KCB, Cosmas Kimario na Rais wa TFF Wallace Karia, Dar es Salaam jana.Benki ya KCB Tanzania ilidhamini ligi hiyo kwa mara ya kwanza msimu wa 2017/18 kwa thamani ya sh milioni 325 na kuongeza udhamini kwa msimu wa 2018/19 kufikia milioni420.Mafanikio makubwa yaliyopatikana kwa udhamini wa misimu iliyopita ndio yameivutia Benki ya KCB Tanzania kuendeleza udhamini huo kwa kiasi hicho cha fedha na kufanya jumla ya udhamini ndani misimu mitatu kuwa sh bilioni 1.165.Hafla ya kutia saini makubaliano hayo imehudhuriwa na Mwenyekiti wa Bodi ya Benki ya KCB Tanzania, John Ulanga, Katibu Mkuu TFF, Kidao Wilfred, Mwenyekiti wa bodi ya Ligi Kuu, Steven Mnguto na Mkurugenzi wa Bodi ya Ligi, Boniface Wambura, Pamoja na Wakurugenzi wa Bodi na wafanyakazi Benki ya KCB Tanzania.Akizungumza na waandishi wa habari wakati wa kusainiwa mkataba huo, Mkurugenzi Mtendaji wa Benki ya KCB Tanzania, Cosmas Kimario amesema kwamba pamoja na dhamira ya benki hiyo kurudisha kwa jamii, udhamini huo pia ni fursa kubwa kwa Benki ya KCB kuwekeza kwenye sekta yenye kuleta maendeleo ya kiuchumi kwa kukuza ajira na vipaji vya vijana wa Kitanzania.Rais wa TFF, Wallace Karia aliishukuru Benki ya KCB Tanzania kwa kuidhamini Ligi Kuu Tanzania Bara jambo ambalo alisema litasaidia kufanikisha msimu huu wa Ligi Kuu 2019/20.