 KOCHA wa AFC Leopards Casa Mbungo ameondoka klabuni hapo baada ya kusitisha mkataba wake. Kocha huyo mnyarwanda jana alikwenda mazoezini na kuwaaga wachezaji na wafanyakazi wenzake. Nitawakumbuka, nitaikumbuka Kenya. Tafadhali endeleeni kufanya kazi kwa bidii, hamuwezi kujua kitakachokuja mbele,  Mbungo aliwaambia wachezaji wake.Mbungo ameondoka kwenye klabu hiyo ya Ligi Kuu ya Kenya kutokana na kukumbwa na ukata. Amelazimika kusitisha mkataba wake baada ya kutolipwa mshahara wake kwa miezi mitano na huku akidaiwa kudai malimbikizo ya mshahara wake zaidi ya sh milioni mbili za Kenya.Ametoa siku 15 kwa klabu hiyo kumlipa fedha zake vinginevyo atawashitaki kwa Shirikisho la soka la kimataifa, Fifa. AFC Leopards kwa siku za karibuni imekumbwa na ukata na haijalipa wafanyakazi wake tangu SportPesa ilipositisha mkataba nao tangu Agosti mwaka huu. Inasikitisha safari hii kuisha hivi, tumejifunza mengi kutoka kwako, yatabaki kwenye fikra zetu, Mungu akuvariki kocha Andre Casa Mbungo,  alisema nahodha wa timu hiyo Robinson Kamura.Kocha msaidizi Anthony Kimani anatarajiwa kuiongoza Leopards katika mechi ya mwishoni mwa wiki dhidi ya Zoo Kericho mjini Kakamega