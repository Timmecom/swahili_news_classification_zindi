 TIMU ya Yanga nayo imetangaza kujitoa katika mashindano ya Kombe la Afrika Mashariki na Kati, Kagame Cup, yatakayofanyika baadae mwaka huu, Rwanda.Yanga, imekuwa timu ya pili ya Tanzania kujitoa katika mashindano hayo baada ya Simba kutangaza mapema kuwa haitashiriki baada ya wachezaji wake wengi kuwa na timu ya taifa, Taifa Stars, nchini Misri.Taifa Stars iliondoka mwishoni mwa wiki kwenda Misri kwa ajili ya maandalizi ya mashindano ya Kombe la Mataifa ya Afrika, Afcon 2019, yatakayofanyika nchini humo kuanzia Juni 21.Kwa mujibu wa mitandao mbalimbali ya kijamii, Yanga imeandika barua kwa Shirikisho la Soka Tanzania (TFF) likiitaarifu kutoshiriki mashindano ya Kombe la Kagame kwa sababu mbalimbali.Baadhi ya sababu hizo ni wachezaji wake wengi kumaliza mikataba yao, wachezaji wanaotaka kuwasajili hawajakamiisha taratibu za kuwasajili, baadhi ya wachezaji wao pamoja na kocha wao wako katika Afcon 2019 nchini Misri.Kingine wachezaji wake wenye mikataba tayari walishawaruhusu kwenda katika mapumziko. Barua ya Yanga ambao imesainiwa na msemaji wao, Dismas Ten imesema kuwa wamejitoa kutokana na kukabiliwa na changamoto kadhaa.Hata hivyo, juhudi za kumpata msemaji wa TFF, Clifford Ndimbo pamoja na yule wa Yanga, Ten kuzungumzia hilo kwa kina suala hilo zilishindikana baada ya simu zao kuita bila kupokelewa.