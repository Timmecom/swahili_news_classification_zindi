 Akizungumza kabla ya kwenda Rwanda jana na Taifa Stars katika mchezo wa marudiano wa michuano ya Chan, Msuva alisema tayari wamekubaliana na anachosubiri ni tiketi na visa.  Ni kweli ninakwenda Morocco.Nasubiri visa itoke na tiketi niondoke. Yanga wamekubali na timu zimeshakubaliana kila kitu kipo mwishoni, ni kuomba Mungu tu,  alisema Msuva. Msuva anaungana na Ramadhani Singano  Messi  aliye klabu hiyo tangu Julai 14, 2017.Difaa El Jadidi imemaliza ligi ikiwa nafasi ya pili msimu uliopita ikiwa na pointi 59 nyuma ya WCA Casablanca iliyomaliza na pointi 66. Ligi Kuu ya soka Morocco inashirikisha timu 16 kama ilivyo Ligi Kuu ya soka Tanzania bara.Wakati huohuo, timu ya Njombe Mji imemsajili mshambuliaji wa Mbeya City, Ditram Nchimbi kwa mkataba wa miaka miwili. Ofisa Habari wa Mji Njombe, Solanus Mhagama alisema wamemsajili kuboresha kikosi chao kwani wameingia Ligi Kuu mara ya kwanza Njombe ilizindua jezi zake mpya juzi. Imepanda daraja na Singida United na Lipuli ya Iringa.