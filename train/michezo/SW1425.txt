 NI mechi ya kufa ama kupona kwa Simba inayotarajiwa kucheza na AS Vita ya Congo DR mechi ya mwisho ya kundi D kwenye michuano ya Ligi ya Mabingwa Afrika katika uwanja wa Taifa Dar es Salaam.Mshindi wa mechi hiyo atafuzu robo fainali za michuano hiyo hivyo ushindi kwa yeyote ni jambo muhimu zaidi leo. Simba inatarajiwa kutengeneza historia nyingine mpya iwapo itatumia vyema uwanja huo wa nyumbani kupata matokeo baada ya kufanya vizuri katika mechi zote za nyumbani tangu kuanza kwa michuano hiyo msimu huu hatua za awali hadi makundi.Jambo la kufanya vizuri katika kila mechi ya nyumbani, ni moja ya sababu zinazoipa kiburi Simba leo ikijua kuwa inao uwezo wa kushinda mechi hiyo, hata hivyo haipaswi kujiaminisha sana kwani wapinzani wao si wa mchezo mchezo. Kwenye michuano hiyo, kundi D linaonekana kuwa gumu zaidi kwani mpaka leo timu yeyote inayo uwezo wa kusonga mvele ikishinda mechi yake.Zinahitajika timu mbili za kwenda robo fainali. Simba inashika mkia ikiwa na pointi sita, ikishinda inafikisha pointi 9 hivyo itakuwa rahisi kwake kufuzu. Katika mechi nyingine, Al Ahly ya Misri inacheza na JS Saoura ya Algeria, mechi hii nayo inatakiwa ushindi, sare yoyote itaivusha Saoura Timu zote mbili zinakutana zikiwa na rekodi mbaya ya kufanya vibaya mechi za ugenini.Je, Vita itaendeleza rekodi hiyo au itavunja uteja? Kama ni ubora timu zote mbili zinafanya vizuri kwenye ligi zao, Vita inaongoza kwao ikiwa na pointi 62 baada ya kucheza michezo 23, ikishinda 20, sare mbili na kupoteza mmoja. Simba imecheza michezo 20, imeshinda 16, sare tatu na kupoteza mmoja ikiwa nyuma michezo saba ili kulingana na wengine.Utofauti wa timu hizo mbili unakuja kwenye vikosi, ambapo Simba ina wachezaji wengi wa kulipwa kutoka nje karibu 10 tofauti na Vita yenye wachezaji wanne wa kulipwa na wengine wanatoka kwao. Furaha ya wekundu hao ni kurejea kwa beki wake aliyekuwa majeruhi Erasto Nyoni. Pia, Emmanuel Okwi na Paschal Wawa waliokuwa majeruhi huku ikitarajiwa kumkosa kiungo Jonas Mkude anayetumikia adhabu ya kadi mbili za njano. Washambuliaji hatari wa kuchungwa pande zote mbili ni Jean Makusu wa Vita na Meddie Kagere wa Simba ambao wamekuwa waking ara katika michezo tofauti iliyopita.