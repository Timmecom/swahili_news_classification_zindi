 Siku chache baada ya kuachana na klabu ya Simba kama kocha msaidizi, Masoud Djuma amesaini mkataba wa mwaka mmoja wa kuifundisha AS Kigali ya Rwanda.Masoud Djuma alivunja mkataba na mabingwa watetezi Simba baada ya pande zote mbili kufikia makubaliano.Kocha huyo aliiwezesha Rayon Sports kutwaa Kombe la Ligi Kuu nchini Rwanda kabla ya kujiunga na Wanamsimbazi.Mkanganyiko wa taarifa uliibuka kabla ya kuachana na Simba kwani katika mechi za mwisho akiwa Msimbazi, Djuma hakuonekana kwenye benchi la ufundi huku taarifa za klabu hiyo zikiwa zina mkanganyiko.Hatimaye baada ya kimya kirefu, mapema mwezi huu Simba ilitangaza kuwa imevunja mkataba na kocha huyo.