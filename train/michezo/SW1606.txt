 MSIMU mpya wa Coke Studio Africa umezinduliwa rasmi Tanzania katika hafla iliyofanyika klabu ya burudani ya Lifepark Mwenge mwishoni mwa wiki iliyopita.Mkurungezi Mkuu wa Coca-Cola Kwanza, Basil Gadzios amekiri kufurahishwa na vipaji na uwezo wa wasanii Watanzania watakaoshiriki kwenye msimu huu mpya. Tanzania itawakilishwa na wasanii tano watakaotumbuiza katika msimu wa sita wa Coke Studio.Mkurugenzi wa mauzo na masoko wa Coca-Cola Kwanza, Josephine Msalilwa, aliwatambulisha wasanii watakaowakilisha kwenye msimu huo ni Faustina Charles  Nandy , Raymond Mwakyusa  Rayvanny , Rajabu Abdul  Harmonize , Juma Jux na Mimi Mars.Amesema wasanii hao wataungana na wasanii wengine 20 kutoka nchi mbalimbali za Afrika na kutimiza idadi ya wasanii 25. Nchi nyingine msanii huchukuliwa mmoja lakini kwa Tanzania imekuwa tofauti kidogo, hii yote inaonesha ni namna gani muziki Watanzania yaani bongo fleva umekuwa ukikubalika na wasanii wake kupendwa,  amesema.Kwa upande wao wasanii akiwemo Rayvanny alishukuru kuwa mmoja wa wasanii watakaotumbuiza katika msimu huu huku akieleza hii ni mara yake ya pili.Nandy amesema  kushiriki Coke Studio kunakusaidia kukutana na wasanii kutoka Afrika wenye vipaji lukuki... nafasi hii kwa msanii yeyote ni kitu cha kujivunia sana na pia inasaidia kutengeneza kazi tofauti na kufanya jina au brand ya msanii kuimarika na nguvu katika soko la muziki Afrika na dunia nzima. Jux amesema Coke Studio ni kitu kikubwa, na hakuwahi kutarajia kukutana na msanii mkubwa kama Skales kutoka Nigeria ambaye ameurudia wimbo wa Ninogeshe na kumuelezea kuwa ni msanii ambaye ana ushirikiano mzuri.