 Tshishimbi alifanyiwa mabadiliko hayo dakika ya 80 wakati Yanga ikiwa nyuma kwa bao 1-0 na nafasi yake kuchukuliwa na Emmanuel Martin, hali iliyoibua taharuki kubwa kwa mashabiki wa Yanga walioanza zomeazomea wakionesha kutoridhishwa na mabadiliko hayo.Hata hivyo, mara baada ya kumalizika kwa mchezo huo uliopigwa Uwanja wa Taifa, Dar na kuisha kwa Simba kushinda bao 1-0, kocha msaidizi wa Yanga, Shadrack Nsajigwa amefunguka juu ya kwa nini benchi la ufundi lilifanya maamuzi hayo. Tshishimbi alitoka kwa kuwa tayari alikuwa na majeraha, unajua kuna wakati unafanya maamuzi na huwezi kusema kila kitu. Tshishimbi tangu mwanzo alionesha ameumia na asingeweza kuendelea kuwa katika hali yake ya kawaida, ndiyo maana akatoka, lakini kuingia kwa Buswita (Pius) baada ya kutoka Ajibu nia ilikuwa ni kuongeza uhai sehemu ya katikati,  amesema Nsajigwa.