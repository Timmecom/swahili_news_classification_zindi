 MSANII wa muziki kutoka nchini Nigeria, David Adeleke,  Davido  ameweka wazi mpango wake wa kufanya kolabo na Ali Kiba. Davido aliyasema hayo katika mahojiano na Clouds FM kwenye kipindi cha Bongo Fleva na kukiri kuwa hawajafanya kolabo ila ikitokea ni kitu, ambacho kitafanyika. Sijafanya kolabo na Ali Kiba ila tayari tushakutana kwenye shoo kama mbili hivi na ikitokea akija na kutaka kufanya kolabo na mimi basi tutafanya,  alisema Davido. Pia alisema msanii yeyote wa Tanzania akimfuata kwa mazungumzo kwa lengo la kutaka kufanya naye kazi, yupo tayari.Kuhusu kufanya kolabo na Davido, Ali Kiba mwaka jana Julai alikaririwa akisema,  Wasanii muda mwingine tunakuwa na maneno ya kuridhisha watu, lakini hakijafanyika chochote ila mipango ipo, muda tukiupata tutafanya ila sijajua ni lini,  alisema.