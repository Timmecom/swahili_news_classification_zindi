 KIUNGO wa Manchester United, Paul Pogba ana ushawishi unaowaweka watu pamoja klabuni hapo, kwa mujibu wa mchezaji mwenzake Juan Mata.Kumekuwa na tetesi kuhusu Pogba kutaka kuondoka Old Trafford baada ya kusema anatafuta fursa mpya Juni, huku wakala wake akisema mchezaji huyo wa kimataifa wa Ufaransa anataka kuondoka.Mapema Julai, kocha wa United Ole Gunnar Solskjaer pia alisema Pogba hana matatizo na kusema hakuna cha kujadili kuhusu mchezaji huyo. Mata anataka hatima ya Pogba, 26 iwe kuisaidia klabu kuanza kubeba mataji makubwa chini ya Solskjaer, baada ya misimu miwili bila kushinda chochote. Hakuna shaka kama mchezaji mwenzake na rafiki yangu ningependa abaki na we na furaha kwa sababu ni mchezaji mzuri kwetu,  alisema mchezaji huyo wa kimataifa wa Hispania mwenye umri wa miaka 31 ambaye amesaini mkataba wa miaka miwili Juni.  Tunajua tunahitaji kufanya vizuri zaidi ya msimu uliopita, klabu hii imeshinda mataji mengi kuliko yeyote England. United haijashinda taji la Ligi Kuu tangu mwaka 2013, mwaka aliostaafu Sir Alex Ferguson na taji lao kubwa la mwisho lilikuwa la ligi ya Europa Mei 2017 chini ya Jose Mourinho, miezi mitatu baada ya kushinda kombe la Carabao. Solskjaer ni kocha wa tano wa Mata Old Trafford mpango wake umeifanya klabu kujipambanua kama ilivyokuwa kwa Ferguson aliyeiongoza klabu hiyo kwa miaka 26 na nusu. David Moyes alikuwa kocha wakati kiungo huyo alipojiunga United kutoka Chelsea kwa ada ya rekodi ya pauni milioni 37.1 Januari 2014 na tangu wakati huo amefanya kazi chini ya Ryan Giggs, Louis van Gaal, Mourinho na Solskjaer.