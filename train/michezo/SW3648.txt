 FAINALI za 13 za Kombe la Mataifa ya Afrika (Afcon 2019) kwa vijana wenye umri chini ya miaka 17 zinaanza rasmi kesho Dar es Salaam, Tanzania. Mashindano hayo ya vijana yanaandaliwa na Shirikisho la Soka la Afrika (Caf) na ni moja ya mashindano yaliyomo katika kalenda ya Caf na yanatambulika kwa kuwa na vipaji kibao.Hii ni mara ya kwanza kwa Tanzania kuandaa mashindano ya ngazi ya bara, na timu yake pia inashiriki mashindano hayo kwa tiketi ya uenyeji kwa mujibu wa taratibu za Caf na Shirikisho la Kimataifa la Soka (Fifa) kuwapa uenyeji nafasi ya kushiriki. Tanzania ilitangazwa rasmi kuwa mwenyeji wa mashindano hayo Mei 2015 baada ya maombi yake kushinda tenda hiyo.UTARATIBU WENYEWEKawaida, Caf imetoa utaratibu kamili wa kushiriki mashindano hayo na inajulikana wazi kuwa timu nne za kwanza baada ya mashindano hayo zitakuwa zimejikatia tiketi ya kucheza fainali za Kombe la Dunia kwa umri huo zitakazofanyika nchini Brazil. MABINGWA WATETEZI Mabingwa watetezi wa mashindano hayo ni Mali, lakini hawatakuwepo baada ya kushindwa kufuzu kutokana na kushindwa kupenya katika hatua hiyo ya kufuzu. Sasa taji la mashindano hayo liko wazi, hivyo hali hiyo inatarajia kuongeza msisimko mkubwa kutoka katika timu nane, ambazo zinagombea ubingwa wa mwaka huu. Utaratibu wa mashindano hayo hufanyika kila baada ya miaka miwili.MFUMO MPYACaf Julai iliamua kuwa mashindano ya mwaka huu ya kufuzu kwa ajili ya kucheza fainali za Kombe la Mataifa ya Afrika kwa umri huo yachezwe tofauti kwa mtindo wa kanda. Mabingwa wa Kanda ndio wamepata nafasi za kuwakilisha kanda zao katika fainali hizo, ambazo zitaanza kutimua vumbi kuanzia Aprili 14 hadi 28. Mechi hizo za kufuzu zilichezwa kati ya Julai 19 na Septemba 18 mwaka jana, ambapo baada ya mashindano hayo ya mchujo, timu saba ziliungana na mwenyeji Tanzania kufuzu kwa fainali hizo.WACHEZAJI HALALIWachezaji wanaoruhusiwa kucheza mashindano hayo ni wale waliozaliwa Januari 1, 2002 au zaidi ndio ruksa kucheza katika katika fainali hizo. TIMU SHIRIKI Hatua hiyo ya makundi inashirikisha jumla ya timu nane zilizopo katika makundi mawili, ambapo kuna Kundi A na B na kila kundi lina jumla ya timu nne, ambazo zitachuana katika mfumo wa ligi na timu mbili za kwanza zitasonga mbele na kucheza nusu fainali.Kundi A linaundwa na wenyeji Tanzania (Serengeti Boys), Uganda, Angola na mabingwa wa kihistoria wa taji hilo, Nigeria wakati Kundi B lina timu za Guinea, Morocco, Cameroon na Senegal.MABINGWA WA KIHISTORIATimu ya taifa ya Nigeria ya wachezaji wenye umri chini ya miaka 17 ndio mabingwa wa kihistoria wa mashindano hayo baada ya kutwaa taji hilo mara nyingi zaidi ya timu nyingine yeyote. Timu hiyo ya vijana ya Nigeria inajulikana kama Golden Eaglets imekuwa ikifanya vizuri mara kwa mara katika mashindano hayo. Mbali na kutwaa mara nyingi ubingwa wa Afrika kwa umri huo, pia timu hiyo imewahi kutwaa Kombe la Dunia 1985 wakati fainali hizo zilipofanyikia nchini China (wakati huo yalidhaminiwa na Kodak na yalikuwa yakiitwa mashindano ya chini ya umri wa miaka 16).Pia Nigeria ilifanya kweli na kutwaa mataji katika miaka ya 1993, 2007, 2013, na 2015 (Na kuwa nchi ya pili baada ya Brazil kutwaa mara mbili mfululizo taji hilo; pia timu hiyo ilikuwa ya kwanza kabisha kushindana mashindano ya vijana ya dunia mara tano. Pia timu hiyo ilishinda mashindano ya Afrika kwa vijana wenye umri wa chini ya miaka 17 baada ya kutwaa taji la Afrika kwa umri huo kwa mwaka 2001 na 2007, huku ikimaliza katika nafasi ya pili mwaka 1995.Baada ya ushindi wa mwaka 2007 kuliibuka majadiliano kama timu hiyo izawadiwe fedha taslimu au vitega uchumi, lakini ilionekana vitega uchumi ni bora zaidi kwa wachezaji hao chipukizi kwa ajili ya maisha yao ya baadae. Wakati wa kuelekea katika fainali za mwaka huu ili kuiwezesha timu hiyo kufuzu kwa Kombe la Dunia la Fifa kwa U-17, Nigeria ilimuondoa kocha wa awali, Henry Nwosu na nafasi yake kuchukuliwa na John Obuh, kocha aliyekuwa akiifundisha Kwara United.KUSHINDWA KUFUZUIngawa Nigeria ilishindwa kufuzu kwa fainali za Fifa za Kombe la Dunia 2011, timu hiyo ilirejea tena katika mashindano hayo mwaka 2013, lakini walipata pigo baada ya baadhi ya wachezaji wake nyota kuondolewa katika timu baada ya kubainika kuwa ni vijeba kwa mujibu wa vipimo vya MRIA. Katika mchezo wa kwanza Nigeria iliwafunga mabingwa watetezi Mexico kwa mabao 6-1. Lakini walishindwa kuifunga Sweden pekee katika hatua ya makundi, lakini waliweza katika nusu fainali. Katika fainali waliifunga Mexico na kutwaa ubingwa.Timu hiyo imetwaa Kombe la Dunia mara nne na kuifanya kuwa nchi iliyolitwaa mataji mengi ya mashindano ya U-17 kuliko nchi nyingine yeyote hadi sasa. Timu hiyo inaonekana kama ni mafundi wa kudanganya umri baada ya wachezaji wake 26 kuonekana wamezifi umri baada ya vipimo vya MRI kuwabaini.TUZO MBALIMBALIMataji ya Afco kwa wachezaji wenye umri chini ya miaka 17. Nigeria hadi sasa wameshinda taji hilo mara mbili na mwaka huu watakuwa wakisaka kulitwaa mara ya tatu. Timu hiyo ilifanikiwa kulitwaa taji hilo mwaka 2001 na 2007 huku ikimaliza katika nafasi ya pili mara mbili, kati ya mwaka 1995 na 2013.KOMBE LA DUNIA LA U-17Timu hiyo inaonekana kuwa tishio zaidi katika Kombe la Dunia kwani limetwaa taji hilo mara tano mwaka 1985, 1993, 2007, 2013 na 2015 wakati mara tatu imefanikiwa kumaliza katrika nafasi ya pili, yaani mwaka 1987, 2001 na 2009. Kikosi cha awali cha timu hiyo kwa ajili ya mechi za kufuzu kilikuwa; Makipa: John Amah (16), John Essien (14) na Joseph Oluwabusola (16). Mabeki: David Ishaya (16), Sunday Odey (16), Clement Ikenna (16), Muhammad Ibrahim (16), Sani Suleiman (16). Viungo: Tunde Akinsola (16), Samson Tijani (16), Hassan Hussain (16), Akinkunmi Amoo (16), Peter Agba (16), Ibraheem Jabaar (16) na Olatomi Olaniyan (16). Washambuliaji: Timilehin Adeniyi (16), Saviour Isaac (16) na Lateef Omidiji Jr (15).MOROCCOTimu ya taifa ya Morocco kwa wachezaji wenye umri chini ya miaka 17 iko chini ya Shirikisho la Soka la nchi hiyo. Timu hiyo ya vijana wenye umri chini ya miaka 17 iko chini ya Shirikisho la Soka la Morocco na inashiriki mashindano ya Mataifa ya Afrika Kaskazini (Unaf) na yale ya Kombe la Dunia la Fifa kwa umri huo, ambayo hufanyika kila baada ya miaka miwili.MATAJI, TUZOKatika mashindano ya Unaf U-17: Timu hiyo ilitwaa ubingwa katika fainali za mwaka 2007, 2011, 2018 huku ikimaliza katika nafasi ya pili mara mbili, katika mwaka 2009 na 2014 na ilimaliza katika nafasi ya tatu mara nne katika miaka ya 2008, 2009, 2012 na 2015.GUINEATimu ya taifa ya Guinea kwa wachezaji wenye umri chini ya miaka 17, inawakilisha nchi yao katika mashindano ya kimataifa ya wachezaji wenye umri huo na iko chini ya Shirikisho la Soka la Guinea. Timu hiyo kwa mara ya kwanza ilishiriki katika kiwango cha dunia mwaka 1985 wakati wa fainali za Fifa za Kombe la Dunia 1985 chini ya umri wa miaka 16.TUZO, MATAJIMashindano ya Mataifa ya Afrika kwa wachezaji wenye umri chini ya miaka 17. Timu hiyo ilimaliza katika nafasi ya tatu mwaka 1995, 2015 na 2017. Kombe la Dunia la Fifa la umri huo. Timu hiyo ilishiriki fainali hizo za Fifa za Kombe la Dunia mwaka 1985 na kumaliza katika nafasi ya nne.ANGOLATimu ya taifa ya Angola kwa vijana wenye umri chini ya miaka 17 iko chini ya Shirikisho la Soka la Angola na imekuwa ikishiriki mashindano ya Kombe la Mataifa ya Afrika la Kombe la Dunia kwa umri huo. Timu hiyo inashiriki kwa mara ya nne fainali hizo za Mataifa ya Afrika kwa U-17, ambapo iliwahi kucheza katika miaka ya 1997, 1999 na 2017 lakini iliishia katika hatua ya makundi.SENEGALTimu ya taifa ya Senegal mwaka huu inashiriki fainali hizo kwa mara ya pili, lakini mwaka 2011 iliposhiriki kwa mara ya kwanza, iliishia katika hatua ya makundi.UGANDATimu ya taifa ya Uganda imeshiriki fainali hizo mara tatu na mwaka huu itakuwa ikicheza kwa mara ya nne, ambapo ilicheza mwaka 1997, 1999 na 2017 na mara zote imekuwa ikiishia katika hatua ya makundi.CAMEROONCameroon wamekuwa mabingwa wa Afrika kwa wachezaji wa umri huo mwaka 2003, na katika mashindano ya mwaka huu wamepangwa katika Kundi B pamoja na Guinea, Morocco na Senegal.Timu hizo zote nne zilizopo katika Kundi B zinazungumza Kifaransa. Ratiba ya mashindano hayo ilipangwa katika ukumbi wa Mlimani City na kuhudhuriwa na wajumbe wa Kamati ya Utendaji ya Shirikisho la Soka la Afrika, Caf, Leodegar Tenga na Moses Magogo. Mkurugenzi wa Mashindano wa Caf, Samson Adamu ndiye aliyeendesha upangaji wa zoezi hilo. Kundi A linaundwa na wenyeji Tanzania, Nigeria, Angola na Uganda. Kundi B   Guinea, Cameroon, Morocco na Senegal.Timu hizo mwaka huu zimefuzu kupitia kanda zao ambazo ni Angola (Cosafa), Uganda (Cecafa), Morocco (Unaf), Cameroon (Uniffac), Senegal na Guinea (Wafu) na Nigeria (Wafu B). Mali, ambao ni washindi wa mashindano yaliyopita yaliyofanyika mwaka 2017 nchin Gabon, wameshindwa kufuzu kama mabingwa watetezi wa zamani Ghana, Ivory Coast, Gambia, Mali, Misri na Burkina Faso. Nigeria ambao ni mabingwa wa mwaka 2001 na 2007 pamoja na Cameroon 200 ni mabingwa wa zamani ambao watakuwepo Tanzania katika mbio zao za kusaka ubingwa mwingine wa Afrika kwa umri huo.