 Malkia wa Mipasho Afrika Mashariki, Khadija Omary Kopa amesema wasanii nchini hawana umoja, na kwamba, wale wa bongo fleva na watu wengine, wanawaona wa taarabu ni watu wa hali ya chini na masikini.Amesema jijini Dar es Salaam kuwa, kutokana na mtazamo huo, wasanii wa fani nyingine wamekuwa hawawashirikishi katika mambo yao wale wa taarabu.Amedai kuwa, hata Serikali imekuwa haiwajali wasanii wa taarabu hata inapotokea misiba, na ametoa mfano mfano wa ajali iliyowaua wasanii wengi wa Kundi la Zanzibar Stars Modern Taarabu.Amesema umoja uwe kwa wasanii wote na sio kwa baadhi tu na alilalamika kuwa wamekuwa wakitozwa fedha nyingi wakitaka maeneo ya kurekodia video zao za nyimbo.Katika mkutano huo, muimbaji wa muziki wa dansi nchini, Nyosh El Saadat amesema, amechoka kuwakimbia watu wa Uhamiaji na sasa anataka uraia wa Tanzania baada ya kuishi nchini kwa zaidi ya miaka 20.Nyoshi alimwambia Mkuu wa Mkoa wa Dar es Salaam, Paul Makonda wakati wa wasanii wa fani mbalimbali na wanamichezo walipokutana na mkuu huyo wa mkoa katika viwanja vya Leaders.Nyoshi alimwambia Makonda kuwa amekaa nchini kwa muda mrefu na mara kwa amekuwa akijificha uvunguni ya kitanda au kupanda darini kujificha kuakwepa watu wa Idara ya Uhamiaji kutokana na kutokuwa na uraia.Alisema kuwa sasa wakati umefika kwa yeye kuwa raia wa Tanzania. Naye Kikumbi Mwanza Mpango au King Kiki aliwataka wasanii kupenda na kushirikiana bila ya kujali tofauti ya fani zao.Alitoa masikitiko yake kwa baadhi ya wasanii kutokuwa na ushirikiano miongoni mwao, hivyo aliwataka washirikiane.Nasseeb Abdul au Diamond amesema, mengi yamezungumza ila alipongeza ujenzi wa ukumbi mkubwa utakaoingiza watu 20,000, huku akiwapa shavu wasanii kupigiwa au kuoneshwa bure katika Wasafi Radio na Wasafi TV.