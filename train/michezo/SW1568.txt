 Wastara ni balozi wa Shirika la Asov linaloundwa na waafrika wanaoishi Sweden kwa ajili ya kusaidia wanawake na watu wenye ulemavu.Msanii huyo amesema, kwa Tanzania yeye ndiye balozi wa shirika hilo na tayari ametembelea nchi mbalimbali, Congo DR na Burundi na kukusanya taarifa za wanawake wanaoishi katika mazingira magumu na kusema kuna kila sababu ya kuwasaidia.Alisema amefika baadhi ya mikoa kuchukua taarifa chache na kujua namna gani ataanza kuwasaidia wanawake hao ambao wametelekezwa na waume zao na wale waishio mazingira magumu. Tayari nchini Congo kuna kituo cha kuhudumia akina mama wa aina hii, pia kuna timu ya mpira ambayo itahusisha wachezaji wenye umri chini ya miaka 18 kwa ajili ya kucheza na baadae walipwe fedha za kujikimu,  alisema Wastara.Aliongeza kuwa zoezi hilo limeandaliwa kwa ajili ya kusaidia watu wa aina zote wenye hali ngumu za kimaisha hasa kwa wanawake pamoja na kupatia mahitaji muhimu.