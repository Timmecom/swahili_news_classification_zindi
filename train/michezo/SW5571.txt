 AFRIKA Mashariki haitakuwa na timu yoyote katika hatua ya makundi ya Kombe la Shirikisho Afrika baada ya timu zake tano zilizobaki, kuondolewa katika mechi za mchujo za kusaka kucheza hatua hiyo.Kenya ilikuwa ikiwakiishwa na mabingwa wa nchi hiyo, Gor Mahia na Bandari, lakini walishindwa kupenya baada ya kupokea kichapo cha mabao 2-1 dhidi ya DC Montema Pembe katika mchezo wa pili huku Bandari walifungwa 1-0 dhidi ya Horoya AC katika mchezo uliofanyika Kasarani.Katika mchezo wa kwanza, Gor Mahia walitoka sare ya kufungana bao 1-1 dhidi ya DC Motema Pemba na kufanya kuondolewa kwa jumla ya mabao 3-2 wakati Bandari wenyewe awali katika mchezo wa kwanza ugenini walifungwa 4-1 kabla ya kufungwa 1-0 nyumbani na hivyo kuondoshwa kwa jumla ya mabao 5-1.Kwa upande wa Uganda, wawakilishi wao Proline walijikuta nao wakishindwa kufuzu hatua hiyo ya makundi baada ya kupokea kichapo cha mabao 2-0 dhidi ya I Nasr ya Libya katika mchezo wa marudiano uliopigwa kwenye Uwanja wa Lugogo jijini Kampala, Uganda. Timu nyingine ya Uganda iliyotolewa ni KCCA.Katika mchezo wa kwanza, timu hizo zilitoka sare ya kufungana mabao 2-2 na hivyo kuifanya timu hiyo ya Uganda kuondolewa kwa jumla ya mabao 4-2. Wawakilishi wengine wa Afrika Mashariki katika michuano hiyo, Yanga ya Tanzania nayo ilishidwa kupindua meza mbele ya Waarabu baada ya kupokea kichapo cha mabao 3-0 dhidi ya Pyramids ya Misri katika mchezo wa marudiano uliofanyika ugenini juzi Jumapili.Yanga ambayo ilikuwa ikihitaji ushindi wa angalau kuanzia mabao 2-0 ili itinge hatua ya makundi baada ya kufungwa 2-1 kwenye Uwanja wa CCM Kirumba, na hivyo kutolewa kwa kufungwa jumla ya mabao 5-1. Matokeo hayo yanazifanya nchi za Umoja Jumuiya ya Afrika Mashariki (EAC) kutokuwa na timu yoyote katika hatua hiyo ya makundi ya Kombe la Shirikisho Afrika baada ya timu zake kutolewa.Kwa upande wa Gor Mahia, ambao mchezo wao ulipigwa kwenye Uwanja wa Stade Tata Rapha l, timu hiyo ndio ilikuwa ya kwanza kupata bao lililofungwa Wellington Ochieng katika dakika ya 10 kabla Vinny Bongonga hajasawazisha katika dakika za majeruhi za kipindi cha kwanza. Bao la ushindi la Motema Pembe lilifugwa na Junior Kone katika dakika ya 64.Kwa upande wa Bandari wenyewe itabidi kujilaumu baada ya kushindwa kutumia vizuri nafasi kibao za kufunga walizopata katika mchezo huo wa mchujo dhidi ya Horoya AC. Kocha wa timu hiyo, Bernard Mwalala aliwapongeza wachezaji wake licha ya kutolewa katika michuano hiyo.Kwa upande wa Proline, mabao ya kila kipindi yaliwawezesha wageni I Nasr kuibuka na ushindi wa mabao 2-0 katika mchezo uliopigwa kwenye Uwanja wa StarTimes, Lugogo Jumapili. Wakati huohuo, KCCA ya Uganda nayo imetolewa katika mashindano hayo baada ya kufungwa jumla ya mabao 4-1 na klabu ya Algeria ya Paradou baada ya mechi mbili, ambapo nyumbani walitoka sare na ugenini walifungwa 4-1.