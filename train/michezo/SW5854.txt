 Victoria Okumu alitwaa medali ya dhahabu katika mchezo wa meta 200 wa butterfly kwa kutumia dakika 2.35.25, huko mchezaji wa Angola, Sousa Catarina alitwaa medali ya fedha kwa kutumia muda wa 2.38.20.Mmalawi Hannah Puteril alimaliza watatu kwa dakika 2:29.40. Timu ya wavulana iliyoundwa na Rushabh Shah, Scott Kithikii, Clyde Lwanya na Tabuka Bifwoli walifanya vizuri kwa wachezaji wenye umri wa miaka 14 na waliocheza chini ya meta 200 mtindo huru kwa kutumia dakika 1.47.54.Wenyeji Malawi na Zimbabwe walitwaa medali ya fedha na shaba. Tabuka Bifwoli alishinda fedha katika meta 100 (kwa upande wa wachezaji wenye miaka 15-16) mtindo huru baada ya kutumia muda wa 55.92.Mchezaji wa Zimbabwe, Huang Dylan alishinda medali ya dhahabu kwa kutumia muda wa 54.94 huku Guy Goosen wa Zimbabwe alitwaa medali ya shaba kwa muda wa sekunde 56.10.Kunaal Khagram alishinda medali ya shaba katika meta 200 kwa upande wa wanaume katika mtindo wa butterfly (kwa upande wa wachezaji wenye umri wa miaka 13-14), akitumia dakika 2:41.04.Mchezaji wa Afrika Kusini Rogers Van Niekerk alitwaa medali ya dhahabu kwa kutumia muda wa dakika 2.38.20 huku Mzambia Alfred Mwamba akishinda medali ya fedha kwa kutumia dakika 2.40.86. Imara Bella Thorpe alitumia dakika 2.27.98 na kushinda medali ya fedha katika meta 200 katika mchezaji mmoja mmoja.Timu ilitwaa jumla ya medali sita za dhahabu, nne za fedha na 11 za shaba katika mashindano hayo ya siku nne na kocha Anthony Muriithi alielezea kuridhishwa kwake na matokeo hayo. Nimefurahishwa na matokeo na tunaweza kupata matokeo mazuri zaidi katika mashindano ya miaka ijayo," aliongeza Muriithi. Timu hiyo ilitarajia kurudi jana usiku.