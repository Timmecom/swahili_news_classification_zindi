 TIMU za Simba na Mbao FC za Tanzania jana zilitakata baada ya kushinda mechi zao na kutinga nusu fainali za mashindano ya Kombe la SportPesa kwenye Uwanja wa Taifa katika muda tofauti.Mbao ndio ilikuwa ya kwanza kutinga nusu fainali na sasa itacheza dhidi ya Kariobang Ijumaa saa 10 jioni katika hatua hiyo baada ya kuwatoa mabingwa watetezi Gor Mahia ya Kenya kwa penalti 4-3, huku Simba ikashinda 2-1 dhidi ya AFC Leopard na sasa itacheza dhidi ya Bandari katika hatua hiyo kuanzia saa 8:00 mchana. Simba ilipata bao la kuongoza katika dakika ya 13 lililofungwa na Mganda Emmanuel Okwi baada ya kupata krosi kutoka kwa Zana Coulibaly na kumchambua beki mmoja wa AFC Leoparxdna kuujaza mpiira wavuni.Cletus Chama aliifungia Simba bao la pili dakika tatu tangu kuanza kwa kipindi cha pili kwa bao baada ya kupata pasi kutoka kwa Okwi aliyeng ara jana baada ya mara kwa mara kuichachafya ngome ya wapinzani. Simba ilikosa mabao kadhaa katika dakika ya 19, 39, 57 Okwi na Hassan Dilunga walivyoshindwa kuipatia timu yao mabao licha ya kupata nafasi nzuri ya kufunga kama wangekuwa watulivu.AFC Leopard walipata bao la kwanza katika dakika ya 61 lililowekwa kimiani na Oburu Vecent akiunganisha wavuni krosi ya Okaka Aziz, ambaye aliingia muda mfupi kabla ya kupatikana kwa bao hilo kuchukua nafasi ya Marita Brian. Wakati huohuo, katika mchezo uliotangulia jana, timu nyingine ya Tanzania, Mbao FC ya Mwanza iliwavua ubingwa Gor Mahia ya Kenya baada ya kuifunga kwa penalti 4-3 katika mchezo mwingine uliofanyika kwenye Uwanja wa Taifa Jijini Dar es Salaam.Waliopata penalti zao kwa Mbao FC ni Said Khamisi, Aboubakar Ngalema, Hamim Abdukarim na David Mwasa huku Ibrahim Mwasa alikosa wakati waliofunga kwa Gor Mahia ni Francis Kahata, Jack Tuyisenge na Ndaki Robert huku Harun Shakavavah na Shafiq Batambuze walikosa.Timu hizo ilibidi kwenda katika hatua ya matuta baada ya kumaliza dakika 90 zikiwa sare ya kufungana bao 1-1, ambapo Gor Mahia walikuwa wa kwanza kupata bao lililofungwa na Dnis Oliech katika dakika ya 32 baada ya mchezaji mmoja wa Mbao kuunawa mpira katika eneo la hatari na kuwa penalti.Mbao walisawazisha katia dakika ya 76 lililofungwa na aboubakar Ngalema baada ya kutokea piganikupige katika lango la Gor Mahia. Kikosi cha Simba: Aishi Manula, Zana Coulibaly, Rashid Juma, Emmanuel Okwi/ Mzamiru Yassin, Cletus Chama, Rashid Juma, Lamine Moro, Pascal Wawa/Juuko Murshid, Jonas Mkude/James kotei, Hassan Dilunga, Haruna Niyonzima na Hunlede Kisimbo/Meddie Kagere.