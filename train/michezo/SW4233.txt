 Mabingwa watetezi Yanga, wameenda visiwani Shelisheli ambapo kesho wanatarajiwa kucheza na St Louis ya huko katika mechi ya marudiano ya Ligi ya Mabingwa huku vinara wa ligi Simba leo ipo Djibouti kucheza na Gendarmerie ya huko katika mechi ya Kombe la Shirikisho Afrika.Ligi imewasimamia katika mzunguko wa 18 kila mmoja akisubiri michezo 12 ili kukamilisha ratiba na kumjua bingwa wa ligi hiyo kwa msimu wa mwaka 2017-2018.Aidha, kumekuwa na maneno mengi kwa baadhi ya viongozi wa timu mbalimbali na wadau wengine kwamba upatikanaji wa matokeo kwa viwanja vya ugenini ni mgumu.Huenda ni kwa sababu viwanja vingine havina ubora kuanzia nyasi na rasilimali zingine, ila huenda isiwe sababu maana hata hao wenyeji nao wanacheza kwenye viwanja hivyo hivyo vinavyolalamikiwa vibovu.SIMBA:Katika michezo 18 aliyocheza Simba, ni michezo 10 amecheza ugenini na kukusanya pointi 22, ameruhusu bao 6 za kufungwa na kufunga 16.Katika mchezo wa Septemba 21 mwaka jana Simba ilitoa sare ya 2-2 dhidi ya Mbao FC hivyo kuruhusu bao mbili ikiwa katika dimba la CCM Kirumba.Ikiwa katika dimba la Kambarage Shinyanga, Oktoba Mosi mwaka jana, ilishinda 2-1 dhidi ya Stand United, hivyo kuhurusu bao moja, katika uwanja wa Uhuru na watani wao Yanga ikatoa sare ya 1-1 Pktoba 28 mwaka jana na kuruhusu tena bao moja.Tangu hapo Simba haijaruhusu tena bao mpaka mwezi huu ilipotoka sare ya mabao 2-2 na Mwadui kwenye uwanja wa Kambarage Shinyanga na kuweka hesabu ya kufungwa mabao sita katika viwanja vya ugenini.YANGA:Mabingwa hawa watetezi ambao kwa sasa wameonekana kufululiza kupata matokeo katika mechi za ugenini, mpaka sasa wamekusanya pointi 20 wakiwa katika viwanja vya ugenini na kuruhusu kufungwa mabao matano na kufunga 13.Mchezo dhidi ya wanalizombe Majimaji mabingwa hawa watetezi walipata sare ya bao 1-1 katika mzunguko wa kwanza, kabla ya Oktoba 14, 2017 kuruhusu bao lingine ingawa walishinda mabao 2-1 dhidi ya watoto wa Mecky Maxime, Kagera Sugar.Mchezo mwingine dhidi ya Mbao ambapo katika dimba la CCM Kirumba Yanga iliacha pointi zote tatu baada ya kupigwa na Habibu Kiyombo mabao 2-0.Hivi karibuni wakati Yanga ikiwa katika hali ngumu ya wachezaji muhimu majeruhi waliifunga Azam kwa mabao 2-1 katika dimba Chamazi Complex Mbagala, hivyo kufanya Yanga kuwa wameruhusu mabao 5 ugenini.TOFAUTI:Simba inaongoza ligi kwa pointi 42 ikifuatiwa na watani wao Yanga wenye pointi 37, lakini ni kipengele kimoja tu ambacho Yanga imezidiwa ni kwenye kuruhusu mabao ya ugenini Yanga wameruhusu 5 wakati Simba ikiruhusu 6.Hamu kubwa kwa mashabiki wa timu hizo ni kuona zitakazokifanya baada ya kurejea kwenye ligi kutoka kwenye michuano ya kimataifa.