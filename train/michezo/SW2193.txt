 KOCHA wa Timu ya Ruvu Shooting Abdulmutik Haji amewaomba mashabiki wa timu hiyo kujitokeza kwa wingi kwenye mchezo wa ligi dhidi Mwadui FC unaotarajiwa kupigwa leo jioni kwenye uwanja wa Mabatini Mlandizi.Akizungumza jana kocha huyo alisema matarajio yao ni kupata matokeo mazuri hivyo lazima mashabaki wajitokeze kuwapa morali wachezaji wa timu hiyo wakiwa uwanjani.  Mwadui ni timu nzuri na kwenye michezo yao ya hivi karibuni wamekuwa wakipata matokeo,na sisi tumejipanga kutumia vyema uwanja wetu wa nyumbani kuhakikisha tunapata matokeo chanya kujiweka kwenye mazingira safi kwenye msimamo,  alisema Haji.Haji alisema Mwadui wapo juu yao na wanajua wapinzani wao wanakuja kufanya nini mchezo utakuwa mgumu hivyo maandalizi waliyoyafanya ni kwa ushindi tu. Alisema wachezaji wake wako vizuri wamejipanga kuwakabili wapinzani wao hao wakijua kabisa shabaha yao ni kuhakikisha wanabaki kwenye 10 bora kwenye msimamo wa ligi.Mchezo huo unatarajiwa kuwa mgumu na mkali kwa pande zote kutokana na wawili hao kupishana kwa wastani wa pointi mbili ingawa Maafande hao wanapewa nafasi kubwa na kuibuka na ushindi kwa faida ya uwanja wao wa nyumbani. Hadi sasa maafande hao wanashika nafasi ya 16 kwenye msimamo wa ligi hiyo wakiwa na pointi 31 baada ya kushuka uwanjani mara 28 wakinda mechi saba na kutoka sare 10. Huku Mwadui wakishika nafasi ya tisa kwenye msimamo wakiwa na pointi 33 wakicheza michezo 28 wakishinda mechi tisa na sare tisa wakipoteza 10.