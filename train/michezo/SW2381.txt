 WAZIRI wa Habari, Utamaduni, Sanaa na Michezo, DK Harrison Mwakyembe ameuasa uongozi wa Shirikisho la Soka Tanzania (TFF) kuzingatia masharti ya mkataba walioingia na Kampuni ya mawasiliano ya simu za mkononi ya Vodacom kuwa mdhamini mkuu wa Ligi Kuu Tanzania Bara.Alisema kama watafanikiwa kutimiza matakwa ya mkataba huo wataweza kumlinda na kuyakaribisha makampuni mengine kuwa wadhamini wenza kwenye ligi hiyo.Mwakyembe alisema hayo juzi akiwa mgeni rasmi kwenye hafla fupi iliyofanyika Dare es Saalam kuitangaza Vodacom kuwa mdhamini mkuu wa Ligi Kuu Tanzania Bara kwa kipindi cha miaka mitatu ijayo.Mkataba huo wa miaka mitatu kuanzia mwaka 2019/2020 unathamani ya sh bilioni 9, ambapo kila mwaka watakuwa wanatoa bilioni 3 na kuifanya Ligi hiyo iliyoanza jana kuitwa Ligi Kuu ya Vodacom inayotarajiwa kushuhudiwa jumla ya michezo 380 kutokana na kushirikisha 20. Niwaombe TFF kuhakikisha mnafuata masharti ya mkataba huu ambao ujio wake unaongeza thamani ya Ligi, lakini pia kama mtafuata masharti yote, basi mtafanikiwa kufungua milango kwa makampuni mengine kuingia kama wadhamini wenza,   alisema Mwakyembe.Kwa upande wake Rais wa TFF, Wallace Karia alisema masharti ya mkataba huo yatafuatwa kama msaafu ili kuhakikisha mambo yote yanaenda sawa na kwa yeyote anatakaye enda tofauti, basi atakuwa nje ya familia ya wana michezo nchini.Kauli hiyo ilionekana kuleta minong ono kwa baadhi ya watu walioshuhudia wakihoji kampuni hiyo inatumia rangi yekundu na nyeupe sawa na wanayotumia timu ya Simba, hivyo huenda Yanga wakaigomea kama ilivyowahi kutokea huko nyuma.Aidha, kwa upande wake Mkurugenzi wa Vodacom Hisham Hendi alisema kampuni hiyo iko mstari wa mbele kuhakikisha wanaunga mkono maendeleo ya soka.