 Kwneye uwanja wa Karume Ilala, wenyeji Evergreen wataikaribisha JKT Queens katika mechi inayotarajiwa kuwa na upinzani mkubwa.Mechi ya kwanza Evergreen ilitoka sare ya bao 1-1 dhidi ya Panama ya Iringa na JKT ilishinda mabao mabao 4-0 dhidi ya Alliance.JKT inapewa nafasi kubwa ya kushinda mechi ya leo kutokana uimara wake kuzidi timu nyingine, lakini dakika 90 ndio zitakuwa na majibu.Kwenye uwanja wa Jamhuri Dodoma, Baobab itakuwa mwenyeji wa Panama.Mechi ya kwanza Baobab ilimfunga bingwa mtetezi Mlandizi Queens mabao 3-2.Alliance leo itakuwa nyumbani uwanja wa CCM Kirumba ikimenyana na Kigoma Sisterz katika mechi nyingine inayotarajiwa kuwa ya vuta nikuvute.Sisterz ilishinda mechi ya kwanza mabao 2-1 dhidi ya Simba Queens, matokeo yanayozidisha ugumu wa mechi hiyo, kwani wakigoma hao watataka kuendeleza wimbi la ushindi huku Alliance ikitaka kupata ushindi wa kwanza kwenye hatua hiyo ya nane bora.