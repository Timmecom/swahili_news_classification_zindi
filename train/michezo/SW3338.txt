 LEO Yanga itashuka dimbani katika mchezo mwingine wa raundi ya nane wa Ligi Kuu Bara dhidi ya timu ya Manispaa ya Kinondoni KMC kwenye Uwanja wa Taifa Dar es Salaam.Yanga wanaingia katika mchezo huo wakiwa na pointi 19 na kumbukumbu nzuri ya kutopoteza mchezo wowote, katika michezo yote waliyocheza ya Ligi Kuu.Akizungumzia mechi hiyo, Kocha Mkuu wa Yanga Mwinyi Zahera alisema alitumia mbinu ya kutizama michezo iliyopita ya KMC ili kutambua njia rahisi ya kuwadhibiti ipasavyo wapinzani wake.Alisema baada ya kutambua hiyo ni njia nzuri inayotumiwa na makocha wengi ulimwenguni, aliona ni bora zaidi kuitumia ili kuendeleza wimbi la ushindi. Maandalizi yetu yapo vizuri niliwaeleza wachezaji kuwa baada ya mechi na Alliance tutaendelea na mazoezi na nitatumia video ili kuona jinsi ninaweza kuwakabili wapinzani wetu KMC,  alisema Zahera.Alisema ataendelea kuwatumia nyota wake wote ambao kwa kiasi kikubwa wamekuwa wakiipa timu hiyo matokeo ya ushindi akiwemo kiungo Ibrahim Ajibu, ambaye amehusika na matokeo ya ushindi katika kila mchezo timu hiyo kwenye Ligi Kuu.Mpaka sasa Yanga imeshinda mechi sita kati ya saba za Ligi Kuu, ikiwa imetoa sare moja dhidi ya Simba na kukusanya pointi 19. Kwa upande wa wapinzani wao KMC wanashika nafasi ya 13, ikiwa na pointi tisa, baada ya kutoa sare sita na kupoteza michezo miwili, ikishinda mchezo mmoja dhidi ya Stand United, mchezo uliopigwa Uwanja wa Uhuru.