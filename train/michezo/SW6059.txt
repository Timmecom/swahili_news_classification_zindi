 VINARA wa Kundi D katika michuano ya Ligi ya Mabingwa wa Afrika, Simba leo watashuka dimbani ugenini nchini DR Congo kucheza dhidi ya AS Vita Club kusaka pointi tatu muhimu ili kujiweka katika nafasi nzuri katika kundi lake. Simba wanaoongoza kundi hilo wakiwa na pointi tatu baada ya kuifunga JS Saoura ya Algeria kwa mabao 3-0 katika mchezo wa kwanza wa timu hizo uliofanyika kwenye Uwanja wa Taifa jijini Dar es Salaam.Al Ahly na JS Saoura zenyewe zilitarajia kucheza jana nchini Algeria kuanzia saa 4:00 usiku na kama Wamisri watakuwa wameshinda, basi angalau wataongoza kundi hilo kwa muda wakisubiri pambano la Simba na Wacongo.Simba wana kibarua kigumu ugenini hasa ukizingatia kuwa AS Vita Club walipoteza mchezo wa kwanza dhidi ya Al Ahly uliofanyika ugenini Alexandria, Misri na wenyeji kushinda kwa mabao 2-0.AS Vita ni kipimo sahihi kwa Simba ukilinganisha na wawakilishi wale wa Algeria, ambao ni wageni katika michuano ya Ligi ya Mabingwa wa Afrika, ambao walimaliza katika nafasi ya pili katika Ligi Kuu ya nchini mwao, nyuma ya Esp rance, ambao ni mabingwa wa Afrika.Baada ya Esperance kuwa mabingwa wa Afrika baada ya kuifunga Al Ahly ya Misri katika fainali, JS Saoura ikapata nafasi ya kuwakilisha Algeria ikichukua nafasi ya mabingwa wa nchini hiyo, Esperance ambao wanashiliki Ligi ya Mabingwa kama mabingwa watetezi wa taji hilo, hivyo sio timu ya kuibeza katika soka la Afrika.AS Vita ni klabu kongwe Congo na hata Afrika na tofauti kubwa na Simba ni mafanikio yao licha ya umri kukaribiana. Mwaka jana AS Vita walicheza fainali ya Kombe la Shirikisho la Afrika msimu uliopita nakutolewa katika hatua hiyo. Simba wanatakiwa kujipanga vizuri, hasa katika safu yao ya ushambuliaji ambayo inaonekana dhaifu kwani washambuliaji wa wapinzani wao ni wazuri na wenye ujanja mwingi wa kusaka mabao.Simba inashuka dimbani bila ya nahodha wao, John Bocco Adebayor aliyeachwa jijini Dar es Salaam baada ya kuumia katika mchezo uliopita dhidi ya JS Saoura kwenye Uwanja wa Taifa na nafasi yake ilichukuliwa na Meddie Kagere aliyefunga mabao mawili huku jingine likifungwa na Emmanuel Okwi.