 TIMU ya Taifa ya wanawake ya soka nchini ya umri wa miaka 17 ya Tanzania kesho kutwa inatarajiwa kuikabili timu ya Taifa ya Burundi kwenye mchezo wa hatua ya awali ya kufuzu Kombe la Dunia 2020, utakaochezwa Uwanja wa Taifa , Dar es Salaam.Akizungumzia Dar es Salaam jana, Katibu Mkuu wa Shirikisho la Soka Tanzania (TFF), Kidao Wilfred alisema wanahitaji kufuzu ili waende kushiriki michuano hiyo itakayofanyika nchini India mwaka huu.Alisema wanaamini watapata ushindi dhidi ya Burundi kisha kumsubiri mshindi kati ya Uganda dhidi ya Ethiopia hivyo ili wafanikiwe ni lazima wapate ushindi nyumbani na kukusanya nguvu kwa mchezo wa marudiano utakaochezwa kati ya Januari 24, 25, na 26 Bujumbura, Burundi.Alisema kikosi hicho kipo kambini wakitoka mapumziko ya sikukuu za Krismasi na Mwaka Mpya baada ya kutoka kwenye michuano ya Cecafa yaliyotoka kufanyika nchini Uganda mwezi uliopita ambapo walishika nafasi ya pili. Maandalizi yamefanyika, wamekaa kambini kwa muda mrefu hiyo inaonesha ni jinsi gani tulivyodhamiria kufanya vyema kwenye kila michuano iliyo mbele yetu na waamuzi wa mchezo huo wanatarajiwa kuwasili kesho (leo),  alisema Kidao.Alisema wanahitaji hamasa kwa Watanzania wajitokeza kwa wingi kushuhudia mchezo huo na kuwapa nguvu wachezaji kwani hakuna kiingilio kwa watakaokaa kwenye viti vya kijani ispokuwa VIP B Sh 2000 na VIP A Sh 5000.