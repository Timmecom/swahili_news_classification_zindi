 TIMU ya taifa ya soka ya wanawake ya Uganda, Crested Cranes, imetolewa katika mbio za kufuzu kwa michezo ya Olimpiki itakayofanyika Tokyo 2020 baada ya kufungwa jumla ya mabao 4-2 dhidi ya Ethiopia.Katika mchezo wa juzi uliofanyika jijini hapa kwenye Uwanja wa Lugogo, Uganda ilipoteza mchezo huo wa pili baada ya kufungwa bao 1-0. Bao hilo pekee katika mchezo huo lilifungwa na Loza Abera. Katika mchezo wa kwanza uliofanyika Ethiopia, Uganda walifungwa 3-2 Jumatano iliyopita. Somo tulilojifunza kutoka katika mchezo huu sio kwa ajili yetu lakini ni kwa ajili ya huko mbele, kwani huko mbele timu yetu tutaibadili,  alisema Bulega alipozungumza na waandishi wa habari baada ya mchezo huo. Ethiopia sasa itakutana na Cameroon katika raundi ya pili ya kusaka timu tano zitakazofuzu kwa michezo hiyo.  Kwetu sisi huo sio mwisho.Tulicheza na wapinzani bora zaidi lakini timu yetu ina mwelekeo mzuri mbele. Na sisi tutapata nafasi ya kucheza na timu kubwa pia,  alisema Bulega. Bulega ilifanya mabadiliko matano katika timu hiyo, ambapo alianza na kumtoa nahodha Tracy Jones Akiror (mabadiliko yaliyowashangaza wengi), Resty Nanziri, na wengine watatu Hasifah Nassuna, Fauziah Najjemba na Fazilah Ikwaput na ndio iliwagharimu.