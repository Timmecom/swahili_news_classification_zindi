 Djuma aliliambia gazeti hili juzi kuwa hajawahi kuona aina hiyo ya upinzani ambayo ameeleza kuwa ni moja kati ya njia ya kulidhoofisha soka la nchi, kwani inaifanya timu kuhisi kama ipo ugenini.Simba na Yanga zilitupwa nje ya michuano iliyokuwa ikishiriki, lakini Yanga iliyokuwa ikishiriki Ligi ya Mabingwa Afrika imeangukia kwenye Kombe la Shirikisho huku Simba iliyokuwa ikishiriki Kombe la Shirikisho ikiaga.Djuma, raia wa Burundi alisema kuwa jambo hilo baya ndilo limechangia kwa kiasi kikubwa timu za Tanzania, Simba na Yanga kushindwa kufanya vizuri kwenye michuano ya kimataifa.Alisema kuwa kama hilo litakomeshwa kwa mashabiki kujitambua, basi ana imani kubwa timu hizo zitakuwa zikipata matokeo mazuri kwenye uwanja wa nyumbani. Inaifanya timu kuwa na presha kubwa, Simba inapocheza Yanga inakuzomea halafu Yanga nao ikicheza wanaizomea kitu hicho sio kizuri kwani ndio kimefanya timu zisifanye vizuri mechi za nyumbani  Ukiangalia hautaweza kupata jibu sijui Yanga ni timu ya nchi nyingine na Simba ni ya nchi nyingine, inabidi kwenye ligi ndio wafanye hivyo lakini kwenye mechi za kimataifa kama hawataki kushangilia basi wakae kimya sio kuzomea,  alisema Djuma.