 WAKATI mashindano ya 17 ya dunia ya riadha yaanza leo Doha, Qatar, Tanzania inatupa karata yake ya kwanza kwa mwanariadha wake wa kike, Failuna Abdi kukimbia mbio za marathon. Failuna ambaye muda wake bora binafsi ni saa 2:27:55, mbali na kusaka medali ya kwanza ya Tanzania kwa wanawake katika historia ya mashindano hayo, pia atakuwa akitaka kuwa Mtanzania wa tatu kupata medali katika mashindano hayo.Christopher Isegwe ndiye alikuwa mwanariadha wa kwanza wa Tanzania kupata medali baada ya kushika nafasi ya pili katika mashindano ya dunia yaliyofanyika Helsinki, Finland mwaka 2005 na kurudi na medali ya fedha, huku Alphonce Simbu akitwaa shaba 2017 jijini London. Failuna aliondoka nchini mapema ili kuwahi mbio hizo za marathon za wanawake, ambazo Tanzania inawakilishwa na mwanamke mmoja tu, huku wengine watatu wakiume wakitarajia kuondoka nchini Oktoba 2 na wanatarajia kukim- bia Oktoba 5. Wanariadha wa kiume ambao nao watashiriki mbio za marathon zitakazofanyika Oktoba 5, siku moja kabla ya ufungaji wa mashindano hayo ni pamoja na Simbu, Stephano Huche na Augustino Sulle, ambaye anashikilia rekodi ya taifa ya marathon aliyoiweka Toronto, Canada Oktoba 21, 2018. Awali, rekodi hiyo ya taifa ya marathon ilikuwa inashikiliwa kwa muda mrefu na Juma Ikangaa kabla Sulle hajaivunja na kuishikilia hadi sasa. Kwa mujibu wa mtandao wa IAAF, tayari Failuna jina lake liko katika orodha ya wanariadha watakaoanza mbio hizo leo (startlist) pamoja na wengine 68, amnazo zinatarajia kuanzia majira ya saa tano usiku ili kuk- abiliana na joto kali la Doha. Kocha wa timu hiyo, Andrew Pamga akizungumza kwa njia ya simu kutoka Arusha jana alisema timu yake ilikuwa na changamoto kibao wakati wa maandalizi, lakini wanaridha wake wameahidi kuipigania bendera ya taifa na kurudi na medali kutoka katika mashindano hayo.Panga alisema timu hiyo haikuwahi kukaa kambi ya pamoja kutokana na matatizo ya fedha, lakini wamejiandaa vizuri na wana uhakika wa kurejea na medali, licha ya ugumu wa mashindano hayo. Nahodha wa timu hiyo ya riadha ya taifa, Simbu amekiri maanfalizi yao kukabiliana na ukata na kama sio kuwasaidia tiketi na baadhi ya watu, basi pengine Tanzania isingeshiriki kabisa mashindano hayo ya dunia.Alisema wanariadha wanaowakilisha timu ya taifa kila mmoja akifanya maandalizi kivyake na hawakuwahi kuwa pamoja kwa muda wote mpaka walipokutana siku wanaagwa. Timu hiyo iliagwa Jumatano jijini Arusha.