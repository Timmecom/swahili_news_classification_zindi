 TIMU ya Kagera Sugar na Mwadui FC leo Jumamosi zitakuwa na kibarua kigumu cha kuhakikisha zinapata ushindi katika michezo yao ya mchujo (play off) ili kubaki Ligi Kuu Tanzania Bara msimu ujao.Kagera itakuwa kwenye uwanja wake wa Nyumbani, Kaitaba, Bukoba kucheza na Pamba FC na Mwadui FC itakuwa katika uwanja wao wa Mwadui Complex, Shinyanga kucheza dhidi ya Geita Gold.Hizi ni mechi za marudiano ambapo katika mechi za awali walizocheza wiki iliyopita, kwenye Uwanja wa Nyankumbu, Geita, Kagera na Pamba walitoka bila kufungana matokeo kama hayo yalipatikana pia katika mchezo dhidi ya Geita na Pamba ambao walicheza katika Uwanja wa Nyamagana.Kagera ambao wamemaliza msimu wa ligi kuu wakiwa nafasi ya 18 na Mwadui waliomaliza nafasi ya 17 wanalazimika kupata ushindi wa aina yoyote ili wawe miongoni mwa timu 20 zitakazoshiriki ligi kuu msimu ujao.Kwa upande wa Geita na Pamba wao kupata ushindi ama sare ya kufungana mabao yoyote kutakuwa ni faida kwao ambapo kutawafanya watinge ligi kuu. Shirikisho la Soka Tanzania (TFF) kwa sasa limebadilisha mfumo wa timu kupanda na kushuka ambapo mbili kutoka Ligi Daraja la Kwanza zinapanda moja kwa moja na mbili zinakazo maliza mkiani mwa msimamo wa ligi kuu zinashuka moja kwa moja na mbili za ligi kuu na mbili kutoka daraja la kwanza zitacheza mechi za mchujo.