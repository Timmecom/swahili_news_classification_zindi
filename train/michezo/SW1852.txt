 Mratibu Mkuu wa mbio hizo, Ally Mang oro amesema, mbio hizo zinalengo la kutengeneza msingi kwa wakimbiaji wa Tanga ili waweze kupata nafasi ya kupima viwango vyao kwa kushindana na wanariadha wengine.Alisema kuwa pia mbio zitasaidia kuibua na kuviendeleza vipaji vya wanariadha chipukizi wa mkoa huo na kuhamasisha ufanyaji wa mazoezi kwa wakazi wake.Pia mbio hizo zinahamasisha utoaji wa damu kwa wanariadha na wananchi kwa ujumla katika hospitali ya mkoa wa Bombo.Alisema kuwa mwaka jana walichangia zaidi ya lita 27 za damu na wangeweza kuchangia zaidi kama siyo kumalizika kwa mifuko ya kuwekea damu.Hata hivyo, alisema kuwa bado wanasaka wadhamini kwa ajili ya mbio hizo ambazo zitashirikisha zile za kilometa 21, 10 na tano.Akizungumzia maandalizi, Mang oro alisema kuwa yanaendelea vizuri kwa kushirikiana na Chama cha Riadha Mkoa wa Tanga pamoja na serikali ya mkoa huo.