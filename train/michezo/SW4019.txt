 BONDIA wa kike wa Tanzania, Feliche Mashauri amepoteza pambano lake kwa pointi dhidi ya Muingereza Nina Brandly katika pambano lililofanyika juzi mjini Leicester.Akizungumza na gazeti hili jana, Katibu wa Kamati ya kusimamia ngumi za kulipwa Tanzania, Poli Yahaya alisema Feliche alikuwa akiwania ubingwa wa Super Lightweight alipopigwa kwa pointi 97-93, 99-92 na 99-92 zilizotolewa na majaji watatu. Tunampongeza kwa hatua aliyofikia kwani amefungua njia kwa mabondia wengine wa kike wa Tanzania,  alisema Poli.Pia Poli alimpongeza kocha wake na uongozi wake kwa ujumla na wadau wengine wa ngumi pamoja na serikali kwa namna wanavyosaidia mchezo huo.