 MAAFANDE wa Kikosi Maalumu cha Kuzuia Magendo (KMKM) wamerejea kileleni mwa msimamo wa Ligi Kuu ya Zanzibar baada ya kuifunga Mlandege mabao 4-1 katika mchezo uliochezwa kwenye uwanja wa Amaan.KMKM ambayo imefikisha pointi 74 sawa na KVZ inakalia kiti hicho kutokana na kuwa na uwiano mzuri wa mabao.KMKM ilistahili kupata ushindi huo kutokana na kuonekana kuutawala mchezo kwa kila idara na kuanza kupata bao la mapema kupitia kwa Ibrahim Khamis dakika ya 33 aliyefungwa kwa mkwaju wa penalti.Bao hilo lilipoingia lilizidisha kasi ya mashambulizi kwa Mlandege ambao walicheza vyema lakini umaliziaji wao ulikuwa sifuri.KMKM waliongeza bao la pili katika dakika ya 38 kupitia kwa Mussa Ali na kwenda mapumziko wakiwa wanaongoza kwa mabao 2-0.Kipindi cha pili kilianza na mashambulizi yakaendelea ambapo KMKM wakiwa ni wakongwe wa ligi hiyo walicheza kwa utulivu na kuzitumia vyema nafasi za kufunga mabao walizokuwa wakizipata.Dakika ya 59, Iliasa Suleiman aliifungia timu yake bao la tatu na kuongeza la nne dakika ya 87.Mlandege ambayo kocha wao Abdallah Baresi ametimkia Bara kufundisha timu ya JKT Tanzania ilipata bao la kufutia machozi katika dakika ya 77 kupitia kwa Abuubakar Ame Luiz.Mbali na mchezo huo katika uwanja wa Mao Ze dong Malindi na KVZ zilitoshana jasho kwa kutoka sare ya kufungana bao 1-1.