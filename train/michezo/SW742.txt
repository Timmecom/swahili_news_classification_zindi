 Katika kipindi cha zaidi ya miongo mitano, mdada huyo amecheza zaidi ya filamu 150, zikiwemo zile kali kama Mr India, Chandni, ChaalBaaz na Sadma.Alikuwa akichukuliwa kama mmoja wa wanawake wachache wa Kihindi ambao wamepata mafanikio makubwa katika filamu bila kuwategemea mashujaa wakiume.Tangu akiwa na umri wa miaka minne, alikuwa akicheza filamu huko Tamil, Telugu, Malayalam, Kannada na Hindi.Waziri Mkuu wa India, Narendra Modi alitwiti kuwa ameshtushwa na kifo hicho cha nyota huyo wa filamu nchini India, wakati Rais wa India, Ram Nath Kovind aliandika kuwa  Mshtuko . Meya wa London, Sadiq Khan alitoa salamu za rambirambi kwa nyota huyo, akiandika katika Twitter:"Kwa kweli nilifurahia sana nilipokutana na nyota wa Bollywood Sri Devi wakati nilipotembelea India hivi karibuni."Ni huzuni kubwa kusikia taarifa za kifo cha msanii nyota kama huyo mwenye kipaji cha hali ya juu, katika uigizaji na utengenezaji wa filamu. Msanii huyo alikuwa Umoja wa Falme za Kiarabu, ambako alikuwa akihudhuria sherehe za harusi za binamu yake, Mohit Marwah.Mume wa Sridevi, Boney Kapoor na mtoto wao wa kike, Khushi walikuwa pamoja naye wakati akiaga dunia Jumamosi, taarifa hizo zilisema. Shemeji yake, Sanjay Kapoor alisema kifo hicho kilitokea kama majira ya saa 5:00 usiku.