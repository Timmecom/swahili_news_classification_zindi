 KOCHA wa Y anga, Mwinyi Zahera ameahidi kuendeleza ushindi katika mchezo wa kesho dhidi ya Singida United utakaochezwa saa 1:00 usiku kwenye Uwanja wa Taifa, Dar es Salaam.Akizungumza na gazeti hili, Zahera alisema kila mchezo anauchukulia kama fainali na kujipanga kuhakikisha wanapata pointi tatu. Alisema wachezaji wake wako katika hali nzuri na ana imani kila mmoja atawajibika ipasavyo kwa kuzingatia nidhamu ya mchezo na kusaidia timu kutimiza malengo yake. Tumejipanga vizuri na tunaendelea na maandalizi, kikubwa kwetu ni kupambana na kupata pointi tatu, alisema na kuongeza kuwa ana imani wachezaji watacheza kwa kufuata maelekezo ili kutorudia makosa yaliyopita.Zahera alisema amewasamehe wachezaji waliosimamishwa kwa utovu wa nidhamu akiwemo Mwinyi Haji, Pius Buswita na Said Makapu baada ya kuomba radhi akisema watakuwepo katika mchezo huo. Wachezaji hao walisimamishwa kwa utovu wa nidhamu baada ya kuchelewa kufika kambini kwa wakati uliotakiwa.Alitaja wachezaji wengine watakaokosekana kuwa ni Juma Mahadhi na Baruan Akilimali ambao ni majeruhi huku Kelvin Y ondani akiukosa mchezo ujao kutokana na kukabiliwa na kadi tatu za njano. Timu hizo zitakutana zikiwa na makocha wawili tofauti ambao msimu uliopita zilipokutana hawakuwepo hivyo, kila mmoja anaweza kupata matokeo na kutengeneza histora nyingine mpya.Msimu uliopita aliyekuwa Kocha wa Singida Hans Pluijm ambaye kwa sasa yupo Azam FC na Y anga alikuwepo G eorge Lwandamina na baadaye akamuachia Kocha msaidizi Noel Mwandila walishindwa kutambiana baada ya michezo miwili zote wakitoka sare.Huu ni msimu mpya Singida inafundishwa na Kocha Hemed Morocco aliyeiongoza timu hiyo kushinda michezo miwili kati ya mitano iliyopita, akipata sare moja na kupoteza miwili.Mchezo wa mwisho wa ligi hivi karibuni Singida ilifungwa na African Lyon 3-2 hivyo, huenda wakalipiza kisasi kwa Y anga kupata matokeo mazuri. Kwa upande wa Y anga imecheza michezo mitatu na kushinda yote kwenye uwanja wake wa nyumbani wa taifa. Wametoka kushinda dhidi ya Mtibwa 2-1, dhidi ya Stand 4-3 na dhidi ya Coastal Union 1-0. Kocha wa Y anga Mwinyi Zahera atakutana na Singida kwa mara ya kwanza pengine huenda akabadilisha matokeo kutoka sare za msimu uliopita hadi pointi tatu.