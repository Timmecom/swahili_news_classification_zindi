 UONGOZI wa klabu ya Yanga umesema huenda mchezo wa kimataifa wa Kombe la Shirikisho Afrika dhidi ya Pyramids ukafanyikia kwenye Uwanja wa CCM Kirumba jijini Mwanza. Mchezo huo wa mkondo wa kwanza dhidi ya Pyramids ya Misri, unatarajiwa kuchezwa Oktoba 27, ambapo kwa mjibu wa ratiba iliyotolewa na Shirikisho la Soka Afrika (Caf), Yanga wataanza nyumbani kabla ya kurudiana Novemba 3 Cairo, Misri. Pamoja na maandalizi mengine kwa benchi la ufundi, timu hiyo pamoja na uongozi wake wamedhamiria kuvuna ushindi kwenye mchezo wa kwanza ili kujihakikishia mapema kutinga hatua ya makundi kwa kupeleka mchezo huo kwenye Uwanja wa CCM, Kirumba Mwanza. Akizungumza jana Makamu Mwenyekiti wa Yanga, Fredrick Mwakalebe- la alisema ni kweli huenda mchezo huo wa kwanza ukapelekwa jijini Mwanza badala ya ule wa taifa jijini Dar es Salaam. Kila jambo lina kanuni zake hadi kufanyika, jambo kama hilo mara nyingi linajadiliwa na kupitishwa na Kamati ya Utendaji ya klabu, hivyo tunawaomba mashabiki na wanachama watulie tukae na wakikubali tutapeleka taarifa Caf kuomba kubadili uwanja,  alisema Mwakalebela.Alisema sababu zinaz- oweza kusababisha kuhamisha mchezo huo Kirumba, kwanza hamasa ya mashabiki na pili rekodi za Yanga kwenye Uwanja wa Taifa sio nzuri katika michezo ya kimataifa. Yanga kwenye Uwanja wa Taifa wamecheza na timu za Township Rollers 1-1, Zesco United1-1 na hawajafanikiwa kutoka na ushindi wa pointi tatu muhimu, huku wakishinda 1-0 dhidi ya Coastal Union kwenye Uwanja wa Uhuru, Dar es Salaam.