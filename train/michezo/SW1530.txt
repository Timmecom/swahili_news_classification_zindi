 Mahadhi aliyesajiliwa Yanga akitokea Coastal Union ya Tanga ameandika ujumbe mrefu kwenye mtandao wake wa Instagram.  Assalam alykum ndugu zangu katika imani haja yangu kwenu ni kuomba radhi kwa mashabiki wangu wote na wapenzi wote wa mpira wa miguu duniani, nakiri kufanya makosa hapo nyuma na nimejifunza mengi kupitia nyinyi nawaomba sana radhi. Haja ya moyo wangu ni kutaka kufikia malengo yangu niliyojiweka lakini kwa mwaka 2017 ilikuwa ngumu sana kutokana na changamoto nilizokutana nao,  aliandika Mahadhi. Pia Mahadhi alisema ombi lake mashabiki, viongozi na benchi la ufundi anawaomba radhi kama aliwakosea, kwani bado anahitaji nafasi anaamini hawezi kurudia kosa.Aidha, alisema anaamini kilio chake kimewafikia anahitaji kuanza mwaka mpya akiwa kijana mwema na mpya na anawapenda wote. Mahadhi amekuwa hapati nafasi ya kucheza mara kwa mara kwenye kikosi cha kwanza cha Yanga na Mei 2017 zilisambaa tetesi kwamba mchezaji huyo wa zamani wa Coastal Union huenda angetolewa kwa mkopo kwenda Singida United lakini yeye alisema ni bora aondoke jumla kuliko kutolewa kwa mkopo.