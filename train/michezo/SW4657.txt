 MSHAMBULIAJI wa Mbeya City, Eliud Ambokile amechaguliwa kuwa mchezaji bora wa Septemba wa Ligi Kuu Tanzania Bara huku kocha wa Mbao FC, Amri Said akichaguliwa kocha bora wa Agosti na kocha wa Yanga, Mwinyi Zahera akitwaa tuzo ya kocha bora wa Septemba. Ambokile ameibuka mchezaji bora baada ya kuifungia timu yake mabao manne ambapo Mbeya City ilishinda michezo miwili, sare moja na kupoteza miwili na kuzawadiwa Sh milioni moja, kisimbuzi cha Azam Tv na tuzo.Akizungumza na waandishi wa habari jana, Ofisa Habari wa Shirikisho la Soka Tanzania  TFF), Cliford Ndimbo alisema Ambokile alitwaa tuzo hiyo baada ya kuwashinda Ibrahim Ajibu wa Yanga na Stamili Mbonde wa Mtibwa Sugar.  Amri Said aliwashinda Hans Pluijm wa Azam FC na Patrick Aussems wa Simba ambao wote waliongoza timu zao katika michezo mitatu. 