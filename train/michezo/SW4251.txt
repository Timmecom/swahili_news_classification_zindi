 MASHINDANO ya Vijana waliochini ya umri wa miaka 17 kwa nchi za Afrika Mashariki na Kati (Cecafa U-17) yanatarajiwa kuanza leo jijini Dar es Salaam kwa kushirikisha timu 10 katika Uwanja wa Taifa na Chamazi.Serengeti Boys atafungua dimba kwa kucheza dhidi ya Burundi katika mchezo utakaopigwa kwenye Uwanja wa Taifa jijini Dar es Salaam kuanzia saa 10:00 jioni na kufuatiwa na Rwanda dhidi ya Sudan kuanzia saa 2:00 usiku kwenye uwanja huohuo.Mashindano hayo makubwa ya Cecafa kwa ukanda huu kwa umri huo, mshindi wake ndio ataungana na timu ya Tanzania, Serengeti Boys kuwakilisha kanda hiyo katika fainali za Afrika za Vijana (Afcon U-17), ambazo zinatarajiwa kufanyika nchini mwakani.Kama Serengeti Boys itatetea ubingwa wake, basi mshindi wa pili ndiye atafuzu kucheza fainali hizo za vijana zitakazofanyika mwakani nchini Tanzania, ambazo zitamalizika Agosti 26.Nchi zinazoshiriki mashindano hayo ni wenyeji Tanzania, Kenya, Uganda, Somalia, Sudan, Sudan Kusini, Ethiopia, Djibouti, Rwanda na Burundi. Tanzania ikiwa mwenyeji, timu yake ya Vijana ya Serengeti Boys inaingia ikiwa na matumaini ya kutetea ubingwa iliyoutwaa Aprili mwaka huu, nchini Burundi baada ya kuifunga Somalia mabao 2-0.Tanzania ipo Kundi A lenya timu za Rwanda, Burundi, Somalia na Sudan na Kundi B lina timu za Uganda, Kenya, Ethiopia, Sudan Kusini na Djibouti na itafungua dimba kwa kucheza na Burundi katika Uwanja wa Taifa jioni ukitanguliwa na mchezo dhidi yaRwanda na Sudan utakaochezwa mchana.Kocha wa Serengeti Boys, Oscar Mirambo alisema jana Serengeti Boys wamejiandaa, wana ari na wanacheza mbele ya mashabiki wao, hivyo wana kila sababu ya kushinda mchezo huo ili waweze kutetea ubingwa, kwani tayari wameshakata tiketi ya kucheza fainali za Afcon mwakani.  Wachezaji wamejiandaa na wameniahidi ushindi katika mchezo wa kesho (leo) kikubwa mashabiki waje kwa wingi kuishangilia timu yao,  alisema Oscar.Naye Katibu Mkuu wa Shirikisho la Soka la Tanzania, TFF, Wilfred Kidao alisema kikosi cha Serengeti Boys kitafanya vizuri kwenye michuano hiyo ambayo ni maalumu kwa ukanda wa Cecafa kupata mwakilishi wa Afcon U-17.Kidao alisema michuano hii inafanyika katika kanda mbalimbali ili kupata timu saba zitakazoshiriki michuano ya Afcon U-17, 2019.   Timu ipo kambini katika Uwanja wa Azam Complex na imecheza michezo ya kirafi ki na timu za vijana chini ya miaka 20 ya Simba, Azam, Cosmo na nyingine za Daraja la Kwanza na imeshinda mechi zote,    alisema Kidao.Kidao amewaomba Watanzania kujitokeza kwa wingi kuipa nguvu timu yao kwani mashindano hayo yatakuwa hayana kiingilio. Kikosi cha Serengeti Boys ni Shaban Kimwaga, Mwinyi Abdallah ,Alphonce Mabula, Bernard Pastory ,Paschal Msindo, Salim Lupepo ,Ally Hamis ,Lenox Chance, Amiri Njeru, Mustapha Daniel Jefferson Thomas ,Morice Michael ,Keffa James, Said zanda, Ladaki Juma, Edison Mshirakandi, Jaffar Mtoo, Agiri Ngoda ,Kelvin Pius na Salum Milinge.