 KIUNGO wa Yanga, Feisal Salum  Fei toto  amesema ndoto yake ni kucheza soka nje ya nchi kama nahodha wa timu ya Taifa, Mbwana Samatta.Akizungumza jana Fei Toto alisema atahakikisha anafuata nyayo zamchezaji huyo wa zamani wa Simba anayeichezea klabu ya Genk ya Ubelgiji baada ya kutamba na TP Mazembe ya DR Congo. Natamani mafanikio ya Samatta, ametuonesha njia hivyo ni kupambana ili niwe kama yeye. Hakuna mchezaji ambaye hapendi kuwa na mafanikio makubwa pamoja na kucheza nje ya nchi,  amesema Fei Toto.Amesema anajituma na kulinda kiwango chake cha sasa na ili atimize ndoto yake hivyo atatumia vema nafasi yake Yanga ili kutimiza malengo yake.Kiungo huyo alijiunga Yanga akitokea JKU ya Zanzibar msimu wa mwaka 2018. Fei Toto amekuwa msaada mkubwa kwa Yanga kila anapokuwa uwanjani na hata asipokuwepo pengo lake linaonekana katika nafsi ya kiungo.