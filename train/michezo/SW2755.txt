 MHASIBU wa Klabu ya Simba, Amos Gahumeni (39) ameieleza Mahakama ya Hakimu Mkazi Kisutu namna washitakiwa Evans Aveva na wenzake walivyotumia fedha za mauzo ya mshambuliaji wa klabu hiyo, Emmanuel Okwi.Gahumeni ambaye ni shahidi wa sita katika kesi hiyo ya utakatishaji fedha alidai hayo jana mbele ya Hakimu Mkazi Mkuu, Thomas Simba wakati ilipokuja kwa ajili ya kusikilizwa.Akiongozwa na Wakili wa Taasisi ya Kuzuia na Kupambana na Rushwa (Takukuru), Leonard Swai, shahidi huyo alidai aliajiriwa na klabu hiyo mwaka 2014 na kwamba kazi yake ni kuandaa malipo, taarifa za fedha na bajeti ya mwaka.Alidai Machi 14, 2016 kuliitishwa kikao cha kawaida cha Kamati Tendaji ambacho kilikuwa na ajenda 10 na ajenda namba saba ilihusu taarifa ya mauzi ya mchezaji huyo wa timu ya taifa ya Uganda, the Cranes. Alidai fedha ambayo iliingia kwenye akaunti ya klabu hiyo ni Dola za Marekani 319,212 baada ya Okwi kuuzwa kwenye timu ya Etoile du Sahel ya Tunisia. Baada ya kutoa taarifa hiyo waliamua fedha hizo zitumoke kwenye ujenzu sa uwanja wa Simba uliopo Bunju, pia Dola za Marekani 17,000 alipwe Zacharia Hanspope na nyingine zifunguliwe akaunti maalumu kwa ajili ya uwanja huo,  alidai Gaubeli.Pia alidai siku iliyofuata, akiwa ofisini kwake aliyekuwa makamu wa rais wa klabu hiyo, Godfrey Nyange alimuomba kitabu cha benki cha dola ambacho kina akaunti iliyopokea fedha za mauzo ya Okwi.Alidai kuwa alimpatia mshitakiwa huyo wa pili, ambaye aliondoka na kitabu hicho na alipokirudisha hakikuwa na karatasi mbili na pia alimkabidhi karatasi kutoka Benki ya CRDB cha kuhamisha fedha ambazo ni Dola za Marekani 300,000 kwenda kwenye akaunti ya Aveva.