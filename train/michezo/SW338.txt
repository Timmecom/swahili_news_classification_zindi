 WATAALAMU wa soka wakiwemo makocha wakongwe na waliowahi kufanya kazi Shirikisho la Soka Tanzania (TFF) kwa nyakati tofauti, wamempa ajira kocha mpya wa Simba Mbelgiji Patrick Aussems.Wakongwe hao ni Salum Madadi, Sunday Kayuni na Profesa Mshindo Msolla.Madadi alikuwa Mkurugenzi wa Ufundi TFF kwa muda mrefu kabla ya wiki iliyopita kuhamishiwa kwenye idara ya ufundi ya Shirikisho hilo, Kayuni alikuwa Mkurugenzi wa ufundi kwa karibu miaka minne na Profesa Msolla alikuwa kocha wa timu ya taifa mwanzoni mwa miaka ya 2000.Mbelgiji huyo alisaini mkataba wa mwaka mmoja jana Dar es Salaam mbele ya Kaimu Rais wa Simba Salum Abdallah  Try again  ukishuhudiwa na waandishi wa habari kwa ajili ya kuifundisha Simba msimu ujao.Mkuu wa Idara ya Habari na Mawasiliano wa Simba, Haji Manara amesema, makocha 53 waliomba nafasi hiyo lakini wasifu wa Mbelgiji ulivutia zaidi. Awamu hii tuliona kuna umuhimu wa kumfanyia kocha tunayemtaka usaili, ambapo ndani ya masaa matano alikuwa akihojiwa na makocha wanaojua mpira akiwemo Kayuni, Madadi, mhadhiri wa sanaa ya michezo kutoka Chuo Kikuu, Msolla na Kocha wa timu ya taifa ya vijana, amesema.Manara amesema, kocha huyo amepewa malengo makubwa mawili, ikiwa ni pamoja na kuhakikisha wanatetea taji la ligi msimu ujao na kufuzu hatua ya makundi ya Ligi ya Mabingwa Afrika mwakani ambapo Simba itawakilisha.Aussems amesema, anafurahi kujiunga na timu hiyo na tayari ameifuatilia na kuijua vizuri huku akiwataja baadhi ya nyota wakali kama Emmanuel Okwi, Shiza Kichuya na John Bocco. Nina faraja kujiunga na Simba, nitahakikisha inaendelea kuongoza ligi msimu ujao lakini pia, inakuwa moja ya timu bora za Afrika,  alisema huku akiongeza kuwa falsafa yake ni kutengeneza timu yenye ushindani ili kila atakayeiona afurahie.Kwa mujibu wa makamu wa rais wa Simba, Abdallah, kocha huyo atamleta kocha wake wa viungo ila msaidizi ataendelea kuwa Masoud Djuma. Pia, alipendekeza wachezaji wa kimataifa watakaosajiliwa lazima awe anacheza timu ya taifa na mwenye uzoefu na michuano ya Afrika.Aussems ataungana na kikosi cha watu 35 kuelekea Uturuki keshokutwa kwa ajili ya kambi ya maandalizi ya ligi ambapo watakaa hadi Agosti 5, mwaka huu na kurejea kwa ajili ya tamasha la Simba linaloadhimishwa Agosti 8 ya kila mwaka.Manara alisema katika wiki ya tamasha hilo watatambulisha jezi na kufanya shughuli za kijamii. Alisema mwaka huu litakuwa kubwa kuliko miaka mingine na hivi karibuni watatangaza timu watakayocheza nayo.Kocha huyo mwenye leseni A ya UEFA aliyopata mwaka 2013 pia, aliwahi kucheza timu ya taifa ya Ubelgiji na klabu mbalimbali za Ubelgiji kama Standard Liege, Gent na Estac Troys ya Ufaransa.Aliwahi kuifundisha timu ya taifa ya Nepal 2015/2016 na kushinda taji la nchi za kusini mwa Asia, klabu ya Al Hilal ya Sudan 2014-2015 na kushinda kombe la Sudan, AC Leopards ya Congo 2013-2014 na kusaidia kufika fainali za Kombe la Afrika la Caf na bingwa wa mabingwa.