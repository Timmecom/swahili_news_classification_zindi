 Katibu Mkuu wa Kamati ya Olimpiki Tanzania (TOC), Filbert Bayi alisema jana kuwa, Dk Mwakyembe ataiaga timu hiyo katika hafla fupi itakayofanyika kwenye Uwanja wa Taifa Dar es Salaam.Awali, hafla hiyo ilitarajia kufanyika jana, lakini ilisogezwa mbele baada ya Mwakyembe kuwa mjini Dodoma kwa shughuli zingine za kikazi.Tanzania katika michezo hiyo inapeleka timu za riadha, ndondi, mpira wa meza pamoja na kuogelea, ambayo inatarajia kuondoka leo kwenda Gold Coast tayari kwa michezo hiyo.Timu ya riadha inaundwa na Stephano Huche, Said Makula na Sarar Ramadhani (marathon), Failuna Abdul (meta 10,000), Ali Khamisi Gulam (meta 200-100) na Anthony Mwanga (miruko na mitupo) makocha ni Zakarie Barie na Lwiza John.Wakati mabondia ni Ezra Paulo (bantam), Kassim Mbutike (welter), Seleman Kidunda (middle) na Haruna Swanga (heavy) wakati kocha wao ni Mkenya Benjamin Oyombi.Waogeleaji ni Hilal Hilal na Sonia Franco wakati kocha wao ni Khalid Yahya Rushaka.Timu ya mpira wa meza inaundwa na Amon Tumaini, Masoud Mtalaso, Neema Mwaisyula, Fathiya Pazi wakati kocha ni Ramadhani Othman Suleiman.