 KOCHA Mkuu wa Yanga Mwinyi Zahera amesema Simba wamepata faida kubwa kucheza na klabu kubwa kama Sevilla. Akizungumza Dar es Salaam jana, Zahera alisema pamoja na Simba kupoteza mechi hiyo lakini wamepata faida na walicheza mpira mzuri.Katika mechi hiyo iliyochezwa kwenye uwanja wa Taifa Dar es salaam juzi, Simba ilifungwa mabao 5-4, licha ya kuanza vizuri na kuongoza 3-1 mpaka kipindi cha kwanza.  Nawaomba Sportpesa msimu unao na sisi watutafutie timu kubwa tucheze nayo ili wachezaji wapate uzoefu,  alisema.Awali, katika kuchagua timu itakayocheza na Sevilla, SportPesa na TFF waliamua kuzichezesha Simba na Yanga na mshindi acheze na mabingwa hao wa zamani Hispania, lakini Yanga ilikataa. Baadae ikashauriwa miamba hiyo ya soka nchini Simba na Yanga iunde timu moja itakayocheza na Sevilla jambo ambalo Yanga ilikataa pia.