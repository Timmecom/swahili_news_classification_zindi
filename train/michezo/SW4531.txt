Kiungo mchezeshaji wa kikosi cha Tottenham Christian Eriksen , ambaye mkataba wake unafikia mwisho, amekubali kuichezea Inter Milan kwa mkataba wa miaka minne na nusu na Spurs ikitaka kumuuza mchezaji huyo, 27 kwa kitita cha pauni milioni 17 mwezi Januari. (La Gazzetta dello Sport, via Mail), Barcelona imefanya mawasiliano na Mauricio Pochettino kuhusu kuchukua nafasi ya Ernesto Valverde kama kocha. Raia huyo wa Argentina hayuko kazini baada ya kutimuliwa na Tottenham mwezi Novemba.(Catalan radio station RAC1, via AS), Chelsea inamnyemelea beki wa kati wa Brighton Lewis Dunk, huku Brighton ikisema  mchezaji huyo wa nafasi ya ulinzi ana thamani ya pauni milioni 50. (The Times, via Metro), Machester United imeahidi kutoa pauni milioni 65 pamoja na malipo ya nyongeza ili kumpata kiungo wa Sporting Lisbon na timu ya taifa ya Ureno Bruno Fernandes, 25, baada ya pendekezo la kutoa fedha na kubadiishana wachezaji kushindikana. (Mirror), Mauricio Pochettino, Manchester United ni moja kati ya vilabu viwili ambavyo vimezungumza na kiungo wa Birmingham City Jude Bellingham, 16 anayecheza kikosi cha vijana wa umri wa chini ya miaka 17. (Mirror) , Kiungo wa Aston Villa Jack Grealish ameibuka kuwa mchezaji anayesakwa sana na mabingwa watetezi wa EPL Manchester City huku mahasimu wao Manchester United wakionyesha nia kwa mchezaji huyo wa miaka 24., Wakala wa beki wa kati wa Arsenal Shkodran Mustafi atafanya mazungumzo na Galatasaray kuhusu mchezaji huyo kuhamia kwenye klabu hiyo ya Uturuki. (Fotomac, via Express) , Mlinzi wa kikosi cha Watford Christian Kabasele, 28, anakodolewa macho na Arsenal, Manchester United, Newcastle United na West Ham. (Le10 Sport, via Star), Crystal Palace na Lazio ziko zinanyatia kumsajili beki wa Manchester United Ashley Young, 34, huku mchezaji huyo akiwa amepata ofa ya mkataba wa miezi 18 kutoka Inter Milan. (Sun), Mshambuliaji wa timu ya Tromso Bryan Fiabema, 16 atakuwa mchezaji wa kwanza kusajiliwa na Chelsea tangu marufuku dhidi yao kuondolewa. (VG, via Mirror) , Aston Villa na Norwich City zinamuwania mshambuliaji wa Bristol City Ediie Nketiah kwa mkopo kutoka Arsenal. (Football.London), Mshambuliaji wa zamani wa Manchester United Javier Hernandez atakutana na LA Galaxy kujadili uwezekano wake kuhamia ligi kuu ya Marekani MLS. Mshambuliaji huyo raia wa Mexico alijiunga na Sevilla akitokea West Ham mwezi Septemba. (Marca), Mlinda mlango wa Burnley Joe Hart, 32, alipendekezwa kujiunga na AC Milan badala ya Asmir Begovic wa Bournemouth ili kuchukua nafasi ya Pepe Reina San Siro. (Sun)