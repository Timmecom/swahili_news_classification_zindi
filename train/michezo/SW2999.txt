 Kauli ya Diamond, imekuja juzi baada ya kumaliza kesi ya matunzo ya mtoto wake Dylan, aliyezaa na mwanamitindo Hamisa Mobeto katika Mahakama ya Hakimu Mkazi Kisutu, Dar es Salaam. Nawashauri wazazi hasa wababa wajitahidi kuweka majivuno pembeni bila kumuathiri mtoto nashukuru sasa tutaangalia jinsi ya kumtunza mtoto wetu ikiwezekana baadaye anaweza kuwa kiongozi fulani,  alisema Diamond.Mobeto ameishukuru Mahakama ya Hakimu Mkazi Kisutu, kitengo cha watoto kufuatia maamuzi yake na kufikia mwafaka na sasa wameifunga kesi hiyo ya madai ya matunzo ya mtoto. Nimefurahia maamuzi ya mahakama kwa sababu pande zote mbili tulikaa tukakubaliana nayo na kila mtu ameridhika na ameridhia,  alisema Mobeto.Wawili hao walianza kuvutana kuhusu matunzo ya mtoto tangu mwishoni mwa mwaka jana kabla Mobeto hajaamua kupeleka kesi mahakamani kudai haki ya matunzo.