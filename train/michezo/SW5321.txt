 Kwa mara ya kwanza, wabunge wa EALA wamekutana mjini Dodoma na kufanya vikao kwenye ukumbi wa Pius Msekwa.Michezo hiyo itafanyika baada ya maadhimisho ya miaka 54 ya Muungano wa Tanganyika na Zanzibar kwenye uwanja wa Jamuhuri mjini humo.Rais John Magufuli jana alipata fursa ya kulihutubia Bunge hilo lenye wabunge kutoka nchi ya Tanzania, Kenya, Uganda, Rwanda, Burundi na Sudan Kusini.Msemaji wa Bunge Sports, Amina Mollel amewaeleza waandishi wa habari kuwa, timu hiyo inayoundwa na wabunge kutoka vyama mbalimbali imejiandaa vya kutosha na kuahidi burudani kwa wakazi na wageni wa mkoa huo ambao kijiografia, upo katikati ya nchi.Amina amewataja walinda mlango watatu wa timu ya mpira wa miguu akiwemo Joshua Nassari, Hamidu Bobali huku safu ya ulinzi ikiundwa na Omary Mgumba, Pascal Haonga, Makame Kaizi na William Ngeleja, ambaye ndiye mwenyekiti wa Bunge Sports na Rashid Shangazi.Ametaja viungo wa timu hiyo kuwa ni Cosato Chumi, Ally Hassan  King , Antony Mavunde, Alex Gashaza na Aziza Buluegi huku safu ya ushambuliaji ikiongozwa na Dk Mwigulu Nchemba, (Waziri wa Mambo ya Ndani), Godfrey Mgimwa, Sixtus Mapunda (nahodha) na Flatey Massey.Mbunge huyo amesema atakuwa kwenye timu ya mpira wa mikono akiwa na wenzake akiwemo Ester Matiko katika kuikabili timu ya EALA. Upinzani wetu ni ndani ya Bunge tu, tukiwa nje tunashirikiana sana hivyo hii ni fursa kwa wakazi wa Dodoma kuwafahamu wabunge na itakuwa ni burudani,  amesema Mollel..