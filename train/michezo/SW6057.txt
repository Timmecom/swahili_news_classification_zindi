 KOCHA Mkuu wa Yanga SC, Mwinyi Zahera amesema maandalizi waliyoyafanya kwa takribani wiki mbili zilizopita ni chachu iliyochangia kikosi chake kuibuka na ushindi mnono wa mabao 3-1 dhidi ya Mwadui FC, mchezo uliopigwa juzi kwenye Uwanja wa Taifa wa Dar es Salaam katika muendelezo wa Ligi Kuu ya Tanzania Bara (TPL).Alisema kama kikosi hicho kitapata ushindi kwa michezo minne inayokuja kwenye ligi hiyo, basi watakuwa mbali na kuzidi kuukaribia ubingwa wa ligi hiyo inayoshirikisha jumla ya timu 20. Ushindi huo unaifanya timu hiyo kuendelea kujikita kilele mwa msimamo wa ligi hiyo kwa jumla ya pointi 53, wakiwa na rekodi ya kutopoteza mchezo baada ya kucheza michezo 19 msimu huu.Akizungumza baada ya kukamilika kwa mchezo huo Zahera alisema walifanya maandalizi makubwa katika kipindi cha wiki mbili kwa kufanya mazoezi ya kujiweka fiti ili kukabiliana na michezo ya ligi. Wachezaji wangu niliwaanzishia program ya mazoezi kwa wiki mbili kwa maandalizi ya michezo 10 iliyo mbele yetu kipindi, ambapo michuano ya Kombe la Mapinduzi ilikuwa inaendelea ili kuhakikisha shabaha yetu kama timu ya kutwaa taji la Ligi Kuu inatimia,  alisema Zahera.Zahera alisema kwenye kikosi chake hamtegemei mchezaji mmoja mmoja ili kupata matokeo uwanjani anawapa majukumu tofauti ili kuhakikisha kila mchezo wachezaji wanajituma katika dakika zote uwanjani.Kocha wa Mwadui FC , Ally Bizimungu amesema kitendo cha kuwabeba wazi vinara hao ni sababu iliyosababisha kikosi chake kutoka mapema mchezoni kwa kuanza kuruhusu bao la mapema na kuupoteza mchezo huo.Alisema mchezo ulikuwa mzuri hasa kwa kikosi chake kumiliki mpira hasa kipindi cha kwanza walitengeneza nafasi nyingi za wazi, lakini washambualia wa kikosi hicho hawakuwa na bahati na kupachika mabao. Itakuwa ni vigumu sana kucheza na timu za Simba na Yanga kwa sababu ni timu zinazowania taji la ligi, na waamuzi wanazibeba hizo wazi wazi, tulipata penalti ya wazi tukanyimwa, lakini wapinzani wetu walipewa,  amelalama Bizimungu.Katika mchezo huo, Mwadui wanapaswa kujilaumu wenyeji kwa kushindwa kuzitendea haki nafasi za wazi walizozitengeneza hasa kipindi cha kwanza na kama washambuliaji wake wangetulia, basi wangeweza kupata mabao mengi.Kwa matokeo hayo Yanga inaendelea kushika usukani katika msimamo wa ligi baada ya kufikisha pointi 53 kufuatia mechi 19 alizochea hadi sasa, huku akibakisha kiporo kimoja dhidi ya Azam FC cha mzunguko wakwanza, Mwadui wako katika nafasi ya 11 kwa pointi 24 baada