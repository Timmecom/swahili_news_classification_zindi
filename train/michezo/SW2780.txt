 MBIO za Kilimanjaro Marathon zinatarajiwa kufanyika asubuhi ya leo zikihusisha washiriki zaidi ya 10,000.  Muamko ni mkubwa mno na tunatarajia kuwa mbio za mwaka huu zitakuwa kubwa pia,  ilisema taarifa ya waandaaji.Waandaaji hao walisema safari hii usajili kwa njia ya mtandao na Tigo Pesa ulifanikiwa kwa kiasi kikubwa huku zaidi ya asilimia 90 ya washiriki wa mbio za kilomita 42 na 21 wakijisajili kwa njia hiyo.Meneja wa Bia ya Kilimanjaro Premium Lager, Pamela Kikuli ambaye bia yake inadhamini mbio za Kilomita 42 alisema,  Sisi tukiwa wadhamini wakuu tunafarajika kujihusisha na tukio hili kubwa ambalo linaendelea kukua mwaka hadi mwaka.  Alisema inatia moyo kuona jinsi gani mbio ndefu zimekuwa maarufu miongoni mwa watanzania na wageni.Meneja wa Tigo Kanda ya Kaskazini, Lilian Mwalongo alisema wamejiandaa vizuri kwa mbio za kilomita 21 na wanafurahia kudhamini mbio ambazo zimejizolea umaarufu mkubwa tangu waanze udhamini. Hili ni tukio kubwa na tunawaomba washiriki wote na watazamaji kuja kushuhudia kasi kubwa ya mtandao wetu wa 4G huku tukifurahia Kili Marathon,  alisema. Meneja wa kinywaji cha Grand Malt Silvanus Mazula alisema:  Mbio zetu ya Kilomita 5 zimekuwa kivutio kikubwa kwa wengi mwaka hadi mwaka hivi tunatarajia mashindano mazuri na makubwa zaidi mwaka huu ambapo washiriki pia watapata fursa ya kufurahia kinywaji chao cha Grand Malt. Mgeni rasmi katika mbio hizi ni Waziri wa Habari, Utamaduni, Sanaa na Michezo, Dk Harrison Mwakyembe anayetarajiwa kuanzisha mbio za kilomita 42 saa 12:45 asubuhi. Mbio za kilomita 21 zitaanza saa 1:00 na zile za kilomita tano zitaanza saa 1:30 asubuhi.Wadhamini wa mwaka huu ni Kilimanjaro Premium Lager, wakiwa wadhamini wa mbio za kilomita 42, Tigo mbio za kilomita 21 na Grand Malt Kilomita 5 Fun na wadhamini wa meza za maji KK Security, Keys Hotel, Kilimanjaro Water, TPC Sugar, Simba Cement, AAR, Kibo Palace, Barclays Bank, Precision Air na CMC Automobiles.