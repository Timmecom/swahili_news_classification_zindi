 Mbali na kulipa ada, pia wanachama wametakiwa kujitoa kwa hali na mali kuichangia timu yao ili ijikwamue kiuchumi katika kipindi inachopitia na pia kutoa hamasa kwa wachezaji ili watetee ubingwa wa Ligi Kuu na kufanya vizuri katika michuano ya Kimataifa.Mwenyekiti wa wanachama hao mkoani hapa, Lusajo Kifamba alisema wameamua kuhamasisha mashabiki na wanachama kujitokeza kuichangia timu hiyo na kwenda kwa wingi uwanjani ili kuwapa hamasa wachezaji waweze kufanya vizuri katika michuano mbalimbali wanayoshiriki.Alisema imefika wakati wa kushirikiana na uongozi katika kuiletea mafanikio klabu hiyo kongwe badala ya kushangilia tu na ikitokea imefanya vibaya mashabiki wanageuka na kulaumu viongozi bila ya kujua timu kwa sasa inapitia hali ngumu kiuchumi na wao wanawajibika katika kuichangia timu hiyo. Wakati wote mashabiki na wanachama wanapenda mafanikio ya timu, hivyo katika kipindi hiki kigumu kiuchumi kinachoikabili timu wote tunatakiwa kushiriki kwa kujitoa kwa hali na mali huku tukifahamu ni wajibu wetu kama wana Yanga kuhakikisha tunakuwa sehemu ya mafanikio ya timu,  alisema.