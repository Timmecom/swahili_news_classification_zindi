 TIMU ya soka ya wanawake ya Taifa chini ya miaka 20 watacheza na Uganda katika mchezo wa hatua ya awali ya Fainali za Kombe la Dunia inayotarajiwa kufanyika mwaka huu nchini Panama na Costa Rica.Mchezo huo unatarajiwa kuchezwa Jumapili kwenye Uwanja wa Taifa Dar es Salaam na watarudiana baada ya wiki mbili nchini Uganda. Akizungumza jana, Dar es Salaam, Ofisa Habari wa Shirikisho la Soka Tanzania, (TFF), Clifford Ndimbo aliwaomba Watanzani kama ilivyo kawaida kujitokeza kwa wingi kuwasapoti ili waanze vizuri safari hiyo kwa kushinda mchezo wa nyumbani. Tunaomba Watanzani kuendeleza moyo wa kusapoti timu yetu ili tuanze kushinda mchezo wa kwanza dhidi ya Uganda ili tupate nguvu katika mechi ya marudiano,  alisema Ndimbo Pia, Ndimbo alisema kwenye mchezo huo kiingilio ni bure kwa viti vya mzunguko isipokuwa kwenye viti vya VIP B ni Sh 1000 na VIP A ni Sh 5000.Naye Mwenyekiti wa Chama cha Soka la Wanawake (TWFA), Amina Karuma alisema ili kuhakikisha watu wanajitokeza kwa wingi wameandika barua na kupeleka kwenye shule mbalimbali za mkoa wa Dar es Salaam wajitokeze kwa wingi kuujaza uwanja.Tanzania wakifanikiwa kuwang oa Uganda kwa michezo yote miwili kikosi hicho kitamsubiri mshindi wa mchezo kati ya Senegal dhidi ya Sierra Leone.