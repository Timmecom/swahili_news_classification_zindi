 TIMU sita za netiboli zitacheza Ligi Daraja la Kwanza baada ya kufanya vizuri katika mashindano yaliyomalizika juzi yaliyofanyika kwenye Uwanja wa Bandari mjini Mtwara.Mashindano hayo ya Daraja la Pili yalishirikisha jumla ya timu nane, huku mbili zikishuka daraja wakati zingine nne zikipigwa faini ya Sh 500,000 baada ya kushindwa kutokea wakati zilithibitisha kushiriki mashindano hayo.Katibu Mkuu wa Chama cha Netiboli Tanzania (Chaneta), Judith Ilunda alisema jana kuwa timu za Tamisemi, Jiji Dodoma na JKT Makutopora zote za Dodoma, Magereza Lindi, Smart Queens na Eagle Queens zote za Dar, ndizo zilizopanda daraja.Alisema kuwa timu hizo zilipanda daraja baada ya kufanya vizuri katika mashindano ya Daraja la Pili Taifa na kuungana na zingine za Daraja la Kwanza kwa ajili ya msimu ujao wa mashindano ya netiboil.Ilunda alizitaja timu ambazo zimekumbana na lungu la kulipa faini ya Sh 500,000 kila moja baada ya kushindwa kushiriki mashindano hayo ni pamoja na Magereza Mahabusu, Kigamboni Queens na Kinondoni Queens.Baadhi ya timu zilizopo Daraja la Kwanza ni pamoja na mabingwa watetezi, Uhamiaji, JKT Mbweni, Jeshi Stars, Polisi Moro, JKT Mgulani, Magereza Moro, Sedico, Arusha Queens, Bandari Dar, Coca-Cola Kwanza, Zimamoto na Polisi Arusha.Akizungumzia timu zilizoshuka daraja kutoka Daraja la Pili kwenda `mchangani , ni pamoja na Lindi Queens na Ruvuma Kombaini, ambazo zitakwenda kuanzia wilani na mikoani katika msimu ujao.Aidha, Ilunda alisema kuwa timu za Uhamiaji, Magereza, Polisi Morogoro, Polisi Arusha na Jeshi zitawakilisha Tanzania Bara katika mashindano ya Ligi ya Muungano yatakayofanyika jijini Dar es Salaam kuanzia Novemba 25 hadi Desemba 2.