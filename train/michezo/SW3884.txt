 Hatua hiyo imefikiwa baada ya kikao cha Kamati ya Nidhamu, kumkuta na hatia ya kumpiga shabiki huyo kwa makusudi baada ya mchezo wa timu yake dhidi ya Simba kwenye Uwanja wa Kaibata mjini Bukoba.TFF imesema baada ya kukaa kikao cha Kamati ya Nidhamu iliyokutana Jumamosi Februari 10, imeamua kumfungia Nyoso na kumtoza Sh milioni 1.Akizungumza jana msemaji wa TFF Clifford Ndimbo alisema, mchezaji huyo amekutwa na hatia ya kumpiga shabiki na amefungiwa na kupigwa faini."Ni kweli amekutwa na hatia na amefungiwa michezo mitano na faini milioni moja,na adhabu ya kufungiwa michezo mitano ataanza kutumikia kuanzia sasa"alisema Ndimbo.Nyoso alimpiga shabiki huyo hadi kuzimia, kufuatia kumzomewa baada ya Kagera Sugar kufungwa na Simba 2-0 katika mchezo huo wa Ligi Kuu.Mchezaji huyo wakati akiichezea Mbeya City, aliwahi kufungiwa na TFF kwa miaka miwili na fainali ya Sh milioni 2 baada ya kumdhalilisha John Bocco wakati akiwa Azam.Kabla ya hapo aliwahi kufungiwa mechi 12 baada ya kumdhalilisha mchezaji wa Simba Elius Maguli.