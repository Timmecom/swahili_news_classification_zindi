 RAIS John Magufuli amesema serikali imefanya kila liwezekano, kuboresha jiji la Dodoma ili liwe la mfano na kutimiza ndoto za Baba wa Taifa, hayati Julius Nyerere za mwaka 1972 kuwa za ukweli.Aliwataka pia wakazi wa Dodoma, kufanya kazi na wasichague kazi ili mradi inawapa riziki. Aliwataka watumie fursa ya kunyesha mvua, kuzalisha mazao mengi. Akizungumza katika mkutano wa hadhara, uliofanyika Soko la Kimataifa lililopo Njuguni jijini hapa jana, alisema juhudi hizo za serikali zimeenda pamoja na kupandisha hadhi ya mji kuwa jiji.Alisema serikali imeamua kuboresha kwa kuanzisha miradi mbalimbali, kama ya stendi itakayounganisha na kituo cha Reli ya Kisasa (SGR) na Mji wa Serikali kwa treni maalumu na pia itaunganisha na Uwanja wa Ndege wa Msalato kwa barabara.Rais Magufuli alisema serikali pia imetoa Sh bilioni 415 kwa ajili ya kujenga barabara ya njia nne ya mzunguko zenye urefu wa kilometa 110 kuanzia Nala, Veyula, Mtumba hadi Ihumwa, kwa lengo la kupunguza msongamano katikati ya jiji na kupitisha magari nje ya mji. Magufuli alisema pia serikali imetoa fedha kwa ajili ya kujenga Uwanja wa Ndege wa Msalato, ambao utagharimu Sh bilioni 500 na utakuwa na uwezo wa kutua ndege zote kubwa duniani.Kuhusu fursa Rais Magufuli aliwataka wananchi wa Dodoma, wajipange wazitumie fursa za uwepo wa makao makuu ya serilai na miradi mbalimbali inayotekelezwa jijini humo. Fursa zipo, ukiuza nyanya una uhakika wa soko, tikiti maji soko lipo, ng ombe na kuku soko lipo, mtama au uwele, vitunguu soko lipo, litumieni soko na fursa hiyo, mkichelewa wengine watazikamata nanyi mtabaki kuwa watazamaji  nawaomba watu wa Dodoma tuitumie fursa kwa ajili ya kujenga uchumi wetu, kuwa na mitazamo ya maendeleo, serikali imetimiza wajibu wake na uchumi wa mtu mmoja ni jukumu lenu,  alisema.Kuhusu kuhamia Dodoma Rais Magufuli alisema serikali imeboresha jiji la Dodoma ili liendane na hadhi ya makao makuu ya nchi na imefanya kwa vitendo. Wapo wengine hawakuamini, walisema ni maneno tu, walikebehi, lakini leo mwenye macho haambiwi tazama. Dodoma ndio jiji la kupendeza,  alisema.Alisema kuhamia huko ni kutekeleza ndoto ya Mwalimu Julius Nyerere ya tangu 1972, ambayo amekuja kutimiza sasa zaidi ya miaka 42. Rais Magufuli alisema wakati anapandisha hadhi ya Dodoma kuwa jiji Aprili 26 mwaka jana, aliahidi kwamba ifikapo 2020 serikali ingekuwa imehamia Dodoma, lakini leo serikali yote imehamia Dodoma. Wizara zote zipo hapa, Makamu wa Rais na Waziri Mkuu walikwishahamia na mimi pia nimekwishahamia tangu Oktoba 2019, tunawashukuru kwa kutupokea vizuri,  alisema.Kuhusu miradi ya soko, stendi Rais Mafuguli alisema soko hilo litaitwa Ndugai, ambaye ni Spika wa Wabunge, kutokana na wakati Bunge linapitisha azimio na sheria ya Dodoma kuwa makao makuu alikuwa Spika.Alisema Ndugai angeweza kupinga, lakini hakupinga, lakini pia anafanana naye.  Ndugai nafanana naye kidogo, Soko likiitwa Ndugai ... ni vema kumkumbuka. Soko hilo si la wana Dodoma pekee, bali ni la kimataifa. Tumkumbuke Spika kwa kulipa soko hilo jina hilo la kimataifa,  alisema.Alimtaka mkandarasi kukamilisha soko na stendi kwa wakati hadi Februari 15, mwakani, kama alivyoahidi. Alisisitiza kuwa hakuna muda wa nyongeza. Alimpongeza Waziri Mkuu mstaafu, Mizengo Pinda kwa kuamua kuwekeza Dodoma na aliwataka wakazi wa Dodoma, kujifunza kwake ili yeye awe mwalimu, nao wawe wanafunzi.Aliwapongeza viongozi wote kwa Dodoma, kwa kufanikisha miradi hiyo, kwa kufanya mabadiliko ya jiji, hasa mtindo wa kuweka rangi kwenye mabati ambayo ni mtindo wa pekee nchini. Mkurugenzi wa Jiji sikukuamini, sasa nawaamini vijana kwamba wanaweza kufanya kazi vizuri  alisema.Changamoto za ardhi Rais Mafuguli alisema katika orodha ya kero za ardhi alizompa Mkuu wa Mkoa, zipo za ukweli na zipo za uongo. Alisema wapo watu wanafiriki kwamba ujio wa serikali ni fursa ya kutengeneza fedha. Alisema Sheria ya Ardhi Namba 4 na 5 za mwaka 1999, inasema ardhi ikichukuliwa lazima alipwe fidia, kwa hiyo aliyekaa katika eneo kwa kuvamia, anatakiwa kuilipa serikali.Rais Magufuli alisema wanapopekeka madai mbele ya serikali, lazima wapime, kwani wamejitokeza matapeli na wanajifanya wenyeviti wa kudai ardhi, wanawalia fedha wananchi. Alisema wananchi kujiepusha na matapeli wa kukusanya fedha na mawakili wa ajabu ajabu. Alisema serikali ina mbinu za kufanya kazi na utapeli ni kosa la jinai. Niliwaleta viongozi makini, mkuu wa mkoa alitoka Ruvuma, wakurugenzi, ma-DC, RAS na watendaji, wabunge na madiwani, mkishikamana mtapata suluhisho. Serikali haina fedha za kutoa bure. Wanaodai fidia watakuwa wanakwamisha maendeleo, kwani haikuwa lazima kuleta makao makuu, yangeweza kupelekwa Singida Sukamahela ambapo ni kati kati, lakini Nyerere alipapenda hapa, msimfanye Baba wa Taifa apate machungu,  alisema.Katika hatua nyingine, Spika wa Bunge, Job Ndugai ameshukuru rais John Magufuli kwa kumpa heshima kubwa ya kutaka soko la kisasa liitwe kwa jina Soko la Ndugai. Ndugai alisema hayo jana jijini hapa, wakati wa kufunga Mkutano wa Sita wa Bunge la Vijana 2019, lililokutanisha wanafunzi 58 kutoka vyuo 30 hapa nchini. Muda mfupi kabla sijafika hapa, Rais John Magufuli ameagiza soko la kisasa analoliwekea jiwe la msingi liitwe Soko la Ndugai, jambo hili limenipa heshima sana, namshukuru sana Rais  nikiwa nimesimama katikati ya watani zangu Wasukuma, wamekuwa wakiniambia simama! Simama! Ila sasa nimeonekana kumbe na mimi ni mrefu, kwa niaba yangu, familia yangu na wananchi wangu wa Kongwa, namshukuru sana Rais kwa heshima hii ya kipekee aliyonipa,  alisema Ndugai.