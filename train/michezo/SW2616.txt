 TIMU ya soka ya taifa ya wanawake, Twiga Stars jana iliaga michuano ya kufuzu michezo ya Olimpiki baada ya kufungwa bao 1-0 na Congo DR.Katika mechi hiyo iliyochezwa Kinshasa, Bao la wenyeji lilifungwa dakika ya 45 kwa mpira wa kona uliomshinda kipa wa Twiga Najat Abbas na mpira kujaa wavuni.Matokeo hayo yanaifanya Twiga kutolewa kwa jumla ya mabao 3-2 baada ya kutoka sare ya mabao 2-2 katika mechi ya kwanza iliyochezwa Dar es Salaam mwishoni mwa wiki iliyopita. Congo DR sasa itacheza na Equatorial Guinea na mshindi atafuzu michezo hiyo ya Olimpiki iliyopangwa kufanyika Tokyo, Japan mwakani.