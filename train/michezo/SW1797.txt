 KOCHA wa Timu ya Soka ya Taifa ya Wanawake chini ya umri wa miaka 20,  Tanzanite  Bakari Shime amesema ushindi wa mabao 2-1 waliopata kwenye mchezo ulipita dhidi ya Uganda umeongeza ari na kujiamini.Tanzanite ambayo iliwasili jana ikitokea Uganda ilipokwenda kucheza na kuwatoa wenyeji hao kwa jumla ya mabao 4-2 katika mchezo uliochezwa Uwanja wa KCCA, Lugogo, Kampala, juzi ukiwa wa marudiano baada ya awali kuwafunga kwa 2-1 Uwanja wa Taifa, Dar es Salaam. Akizungumza baada ya kuwasili jana, Shime alisema anashukuru kuona kikosi chake kinazidi kuimarika na sasa hawana uoga wa mechi hata wakitanguliwa kufungwa wanacheza kwa bidii. Shime alisema baada ya kurejea wanaendelea na kambi kujiandaa na mchezo wa hatua ya pili kushiriki fainali za kombe la dunia kati ya Senegal na Serra Leone na wakifanikiwa kuitoa timu watakayokutana nayo watakuwa wamekata tiketi ya kushiriki fainali hizo.