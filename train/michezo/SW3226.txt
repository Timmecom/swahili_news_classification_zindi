 Michuano hiyo mikubwa inatarajiwa kufanyika kuanzia Machi 6 hadi 8, ambapo Jumamosi wakifika na Jumapili watatumia kama siku za mazoezi na kuangalia mazingira kwa ajili ya mashindano.Kwa mujibu wa Mwenyekiti wa Chama cha Gofu Tanzania (TGU), Joseph Tango, timu itawakilishwa na wachezaji watano ambao ni Jay Mathwani, Manaraj Singh, Alilaza Kermalli na Garv Chadha wote kutoka klabu ya Gymkhana Arusha na Isihaka Daud kutoka klabu ya Lugalo.Alisema wachezaji hao walichaguliwa kutokana na vigezo kwa maana wapo waliofanya vizuri katika mashindano tofauti ya kitaifa na baadhi waliwahi kushiriki mashindano ya dunia.Tango alisema wachezaji wote wamejiandaa vizuri wakiwa kwenye mikoa yao kutokana na kuwa wengi ni wanafunzi walishindwa kuwaweka pamoja katika kambi kwa kuwa wangepoteza muda wa kusoma. Vijana wa Arusha walikuwa kwenye maandalizi chini ya Kocha Olais Mollel, na Lugalo pia, alikuwa akiendelea chini ya Hassan Kadio, wote ni wazuri wamekuwa wakifanya vizuri, tunaamini watafanya vizuri,  alisema.Mwenyekiti huyo alisema ana imani nao kuwa watawakilisha vizuri kutokana na uwezo wao kwenye michuano kadhaa.