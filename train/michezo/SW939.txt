 TIMU ya taifa ya Soka ya Wanawake ya Tanzania Bara,  Kilimanjaro Queens  jana ilimaliza kwa kishindo hatua ya makundi ya Mashindano ya Afrika Mashariki na Kati (Cecafa) baada ya kuifunga Zanzibar mabao 7-0.Mchezo huo wa kukamilisha ratiba baada ya Zanzibar kuwa tayari ilishatolewa kutokana na kufungwa mabao yote, Kilimanjaro Queens walitawala muda wote na kulishambulia lango la wapinzani kama nyuki.Mchezaji Deonisia Minja aliifungia Kilimanjaro Queens mabao mawili, katika dakika ya 26 na 55, huku Diana Msewe aklifunga bao katika dakika ya 30 huku Philomena Kizima alifunga katika dakika ya 69 kwa shuti kali.Mabao mengine ya Kili Queens yalifungwa na Asha Rashid katika dakika ya 83 na 85, huku Anastazia Katunzi akifunga la saba katika dakika ya 87 na kuwafanya wenyeji kuondoka na ushindi mnono wa mabao 7-0.Stars imefunga magoli 20 katika michezo yake mitatu huku golikipa, Zubeda Mugunda pamoja na safu yake ya ulinzi wakiwa hawajaruhusu goli hata moja huku Zanzibar ikibeba kapu la magoli 17 bila kufunga goli hata moja katika michezo yake yote mitatu.Katika mchezo wa awali jana, Burundi waliibuka na ushindi wa mabao 3-0 dhidi ya Sudan Kusini na kuifanya Burundi kutinga hatua ya nusu fainali na kuzifuata Kilimanjaro Queens, Kenya na Uganda.Kundi B mechi zake wanamaliza kesho kwa Kenya kucheza dhidi ya Uganda na hapo ndipo atajulikana mpinzani wa Kilimanjaro Queens kwani timu hizo kila moja ina pointi 14 na imefungwa bao moja tu. Mshindi wa pili wa Kundi B ndiye atakayecheza dhidi ya Kilimanjaro Queen wakati mshindi wa kwanza atacheza na Burundi, ambaye ndiye mshindi wa pili wa Kundi A.