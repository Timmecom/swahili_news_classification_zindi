 KIONGOZI wa zamani Klabu ya Yanga ya Dar es Salaam, Abdul Sauko amesema viongozi wa klabu hiyo na Kamati ya Usajili wanastahili lawama kwa kuwa walipaswa kumuuliza kocha Mwinyi Zahera (pichani) kuhusu uwezo wa washambuliaji wapya waliosajiliwa.Sauko amesema, baada ya kocha Zahera kuwapendekeza wachezaji hao viongozi walipaswa kumuuliza kama vijana hao wana uwezo kuliko waliokuwepo. Amesema, si haki kumlaumu Zahera peke yake kwa ubutu wa fowadi ya Yanga, na kwamba, wanaostahili lawama ni viongozi wa klabu hiyo, ambao sasa wanapaswa kukaa kujitathmini na pia waite watu wa mpira washauriwe cha kufanya na washaurike.Amesema halaumu wachezaji ila Kamati ya Usajili na uongozi wa Yanga SC kwa kuwa wamefanya makosa. Ametoa mfano kuwa, baada ya kuondoka mabeki namba tatu Haji Mwinyi na Gadiel Michael wamesajiliwa akina nani kucheza namba hiyo?  Hivi unategemea nani acheze pale, anayecheza sasa hivi sio nafasi yake, hivi unategemea kwamba Kamati ya Usajili ilikuwa haioni? Mwenyekiti ambaye ni kocha haoni? Katibu Mkuu ambaye amekuwa Katibu Mkuu wa TFF haoni? Huwezi kuwalaumu wachezaji,  alisema Sauko juzi usiku. Kwa sababu ameondoka Ajibu, ameondoka Makambo, ameondoka Tambwe, nani aliyekuja ambaye anawazidi wale walioondoka? Utaratibu ni kwamba anayekuja awe na uwezo kama yule aliyeondoka au amzidi yule aliyeondoka, alisema Sauko.Mdau huyo wa soka amedai kuwa, Yanga ilisajili washambuliaji bila kuzingatia uwezo wao na ndio chanzo cha kuwa ilipo leo. Amesema, kwenye suala la usajili mwalimu anatoa mapendekezo ya wachezaji wa kusajiliwa lakini uongozi una haki ya kumuuliza. Wamekwenda tu wakachukua watu wakawajaza pale ndio maana unaona viongozi walitakiwa wamuulize mwalimu hawa wana uwezo? Viongozi walikuwa na jukumu la kukaa chini na mwalimu na kujadili na kuwaambia wanasajili mastraika gani wa kufiti kwenye klabu ya Yanga, kitu hicho hakikufanyika. Amekosoa pia Yanga kuchezesha wachezaji wengi wageni kuliko wa zamani sanjari za kuwagawa wachezaji badala ya kuwaunganisha.  Leo ukiangalia upande wa pili wanatumia wachezaji