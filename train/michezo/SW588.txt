 KOCHA mkuu wa timu ya JKT Tanzania, Bakari Shime amewapongeza vijana wake baada ya ushindi wa bao 1-0 dhidi ya Mbao FC katika mchezo uliochezwa juzi kwenye uwanja wa CCM Kirumba mkoani hapa.Bao pekee la mchezo huo lilifungwa na Ahmed Ally  Shiboli  kwa mkwaju wa penalti dakika ya 92 baada ya Peter Mwangosi kumchezea rafu mchezaji wa JKT,Hassan Matalema katika eneo la hatari. Akizungumza baada ya mchezo huo, Shime alisema vijana wake walicheza vizuri kipindi cha pili tofauti na ilivyokuwa kipindi cha kwanza.Alisema kipindi cha pili timu yake ilirudi katika mchezo na kucheza vyema. Alisema licha ya kupata ushindi lakini timu yake ilipata wakati mgumua kutoka kwa wapinzani wao kwakuwa walicheza soka safi.Kocha Shime ameahidi kushinda michezo yao mingine ya kanda ya Ziwa dhidi ya Mwadui FC ya Shinyanga na Biashara United ya Mara.