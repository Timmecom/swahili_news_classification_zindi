 LIPULI, jana iliitibulia Yanga kwa kufunga bao 1-0 katika mechi ya Ligi Kuu iliyochezwa kwenye uwanja wa Samora Iringa. Kipigo hicho ni cha tatu kwa Yanga msimu huu baada ya kufungwa na Simba na Stand United.Yanga ilianza vyema mchezo huo na ilioneka kusaka goli la mapema ingawa umakini ulionekana kuwa mdogo sehemu ya kiungo na ushambuliaji iliwaangusha kutokana na kushindwa kuipenya ngome ya Lipuli.Wakati Yanga ikisaka bao la mapema,Lipuli ilikuwa ilifanya mashambulizi kwa kushtukiza ambapo dakika ya 19, iliandika bao la kuongoza kwa mpira wa adhabu uliopigwa na Haruna Shamte nje ya eneo la hatari. Baada ya Lipuli kupata bao la kuongoza ilionekana kucheza kwa kujilinda zaidi kuelekea mapumziko ambapo kocha wa Lipuli Suleiman Matola aliamua kumtoa Steven Silvester na kuingia Isaboko Darueshi kuongeza nguvu.Kipindi cha pili kilianza kwa Yanga kufanya mabadiliko ambapo Amis Tambwe aliingia kuchukua nafasi ya Thaban Kamusoko kwa lengo la kuongeza mashambulizi.Mabadiliko hayo yalionekana kuwa na tija ambapo walitengeza nafasi za kutosha licha ya Deus Kaseke kukosa nafasi ya wazi dakika ya 57 lakini mabeki wa wapinzani wao walikuwa imara.Pamoja na kupoteza mechi hiyo, Yanga inabaki kileleni kwa pointi 67, nyuma ya Azam yenye pointi 59,ikifuatiwa na Simba yenye 51. Hata hivyo kupoteza mechi kwa Yanga ni furaha kwa mtani wake wa jadi Simba kwani inaendelea kupunguza gepu la pointi licha ya kuwa na mechi nane kibindoni.