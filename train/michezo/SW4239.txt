 MTENDAJI Mkuu wa timu ya soka ya Arusha United (CEOI), Elias Fikiri na Kocha Mkuu wa timu hiyo, Fred Minziro Baba Ubaya wametupiwa virago na uongozi wa timu hiyo baada ya timu hiyo kuwa na mwenendo mbovu katika Ligi Daraja la Kwanza inayoendelea.Kutimuliwa kwa Kocha na Ceo kumethibitishwa na viongozi wa timu hiyo na tayari waliochukuwa nafasi hizo wameshaanza kazi ya kuisaidia timu hiyo kufanya vizuri katika Ligi Daraja la Kwanza na hadi kupanda Ligi Kuu Tanzania Bara msimu ujao.Nafasi ya CEO wa Arusha United imechukuliwa na Otte Ndaweka  na Kocha Mkuu wa timu hiyo ameteliwa kocha mwenye daraja la kwanza, Hemed Moroco.Minziro amekiri kutimuliwa katika timu ya Arusha United kwa madai ya timu kushuka kiwango na kusema kuwa hana pingamizi na madai ya viongozi wa timu hiyo kwa sababu wameyatoa wao.Minziro amesema, anachokisubiri ni stahiki zake ya kuvunjwa kwa mkataba na ana imani atalipwa kilichochake bila ya kusumbuana.  Ni kweli nimetimuliwa na uongozi wa Arusha United na sasa ninasubiri haki yangu sina mengi ya kuzungumza mengine waulize wao wenyewe,  amesema Minziro.CEO aliyetumiliwa katika timu hiyo, Fikiri amesema, hajatimuliwa bali amepisha upepo mkali uliopo katika timu hiyo, ambao ameona hawezi kasi yake.Fikiri alisema kama viongozi wa Arusha United wamesema yeye ametimuliwa hawezi kuwazuia kusema hilo lakini yeye ana amini kuwa hajatimuliwa bali ameamuwa kujiengua mwenyewe kwa hiari yake.Sijatimuliwa ila niliondoka mwenyewe kwa hiari yangu kuiongoza timu hiyo na kama wao wamesema wametimuwa wabarikiwe, alisema Fikiri.Baada ya kuteuliwa kuwa CEO mpya wa Arusha United, Ndaweka amekiri kushika nafasi hiyo na kuomba ushirikiano kwa wadau wote wa soka mkoani Arusha lengo likiwa kuhakikisha timu hiyo inafanya vema katika Ligi Daraja la Kwanza na hatimaye timu hiyo kupanda Ligi Kuu.  Ni Kweli nimeteuliwa kuwa Ceo wa Arusha United na ninachoomba ushirikiano kutoka kwa wadau wa soka, lengo ni kutaka timu hiyo kupanda daraja.    Tufungue ukurasa mpya yaliyopita yamepita kwa sasa tusonge mbele lengo ni kutaka Arusha United icheze Ligi Kuu na kikubwa ni ushirikiano na sio vinginevyo,   amesema Ndaweka.Kocha Morocco amesema, bado hajapata taarifa rasmi za kuifundisha timu hiyo, lakini amekuwa akizisikia mitaani, ambapo yuko tayari kuifundisha timu hiyo endapo itakuwa kweli.Iwapo Morocco atakubaliana na uongozi wa Arusha United atasaidiana na kocha Juma Masoud na meneja wa vifaa Khatibu Ally maarufu kwa jina la Bambucha.