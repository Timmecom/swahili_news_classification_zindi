 WAZIRI wa Habari, Utamaduni, Sanaa na Michezo, Dk Harrison Mwakyembe ameitaka Kamati ya Kamisheni ya kusimamia ngumi za kulipwa (TPBC) kuhakikisha inafanya uchaguzi kuanzia sasa hadi Machi, 2019.Dk Mwakyembe aliyasema hayo wakati akifungua mkutano wa kupitisha kanuni za kusimamia ngumi za kulipwa nchini uliofanyika Uwanja wa Uhuru, Dar es Salaam juzi. Nawapongeza kamati kwa kazi nzuri mnayoifanya kiukweli mmefanya mchezo wa masumbwi kutulia maana kulikuwa na migogoro mingi, hivyo sasa baada kupitisa kanuni nawaomba muandae uchaguzi na ufanyike kabla ya Machi,  alisema Dk. Mwakyembe.Pia alipongeza mabondia wote walofanya vizuri katika mapambano mabalimbali na kusema wameitangaza nchi vizuri.Awali akizungumza Makamu Mwenyekiti wa kamati hiyo Joe Enea alisema wanahakikisha baada ya rasimu ya katiba kupitishwa wanaitisha uchaguzi haraka iwezekanavyo ili TPBC ipate viongozi,  alisema Joe.Mkutano huo uliohudhuriwa na wadau mblimbali wa masumbwi wakiwemo mabondia, mapromota, viongozi na makocha.