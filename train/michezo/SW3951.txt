 KATIBU Mkuu wa Baraza la Sanaa la Taifa (Basata) Godfrey Mngereza ame- sema Tamasha la Utama- duni la Afrika Mashariki (JAMEFEST) limetoa elimu na kuwanufaisha watu wengi kiuchumi na kisiasa. Akizungumza na gazeti hili Mngereza alisema mbali na wajasiriamali waliotumia fursa kuuza bidhaa zao pia, kuna hoteli na watu wa usafiri na utalii lakini pia Mama Ntilie walionufaika kupitia wageni mbalimbali kutoka nchi wanachama wa jumuiya ya Afrika Mashariki. Wengi wamenufaika tumeona bidhaa mbalimbali, watu wameuza kupitia tamasha, kuna watu wa tax, bodaboda ambao wamepata wateja, kuna vikundi vya wasanii navyo vimetumikia jukwaa kujitangaza pia,  alisema. Mngereza alisema alichokifurahia zaidi ni kuona makundi tofauti yameshirikishwa waki- wemo watu wenye ulemavu, ambao wameonesha uwezo mkubwa katika ubunifu wa sanaa za mikono hali iliyovu- tia kununua bidhaa zao. Alisema kwa kile alichokiona anahimiza umuhimu wa jamii ku- towafungia watoto wenye ulemavu ndani badala yake wafundishwe sanaa za mikono ziwasaidie kujik- wamua kiuchumi.  Naamini kabisa wenye ulemavu kutokana na uwezo wao wakifundishwa sanaa za mikono wanaweza kufanya mambo makubwa, jambo la muhimu wasiwa- fungie watoto ndani kwa kuona aibu, wawatoe na kuwaelimisha watafanikiwa kiuchumi,  alisema. Katibu huyo alisema ku- pitia tamasha watu wameb- adilishana uzoefu, wame- jenga mtandao, wamejifunza tamaduni za kila nchi hivyo, ushirikiano huo wa Jumuiya ya nchi za Afrika Mashariki utaendelea kudumu na kuimarisha uchumi wa nchi hizo.