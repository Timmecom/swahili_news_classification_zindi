 MCHEZAJI wa timu Singida United Tibar George ameenda kucheza Soka la kulipwa Ulaya katika klabu ya Mfk FC,iliyopo Jamuhuri ya Czech.Mchezaji huyo aliondoka jana usiku akipitia Ufarasa ambako atakaa kwa wiki moja kwenye Klabu ya Toulouse FC,kwa ajili ya mazoezi kuweka mwili fiti.Mkurugenzi wa timu Festo Sanga amesema, vibali vyote vya mchezaji huyo vimeshatumwa kwenye klabu hiyo mpya ikiwemo cheti cha uhamisho wa kimataifa na kwamba anaenda huko kuanza maisha mapya ya Soka. Tunashukuru Mungu kwa wote waliohusika kufanikisha hili zaidi kwa Shirikisho la Mpira wa Miguu nchini, TFF kwa ushirikiano wao wote katika kipindi chote cha kuhakikisha vibali vya mchezaji wetu vinapatikana kwa wakati, amesema Sanga.Sanga alisema huo ni muendelezo wa timu hiyo kuendelea kuwafungulia njia wachezaji wa kitanzania