 WAKATI homa ya pambano la watani wa jadi ikizidi kupanda, Kamati ya Waamuzi ya Shirikisho la Soka Tanzania (TFF) imemtangaza mwamuzi Jonesia Rukyaa kuchezesha pambano hilo akisaidiwa na Frednand Chacha na Mohamed Mkono huku mezani akiwa Elly Sasii.Mchezo huo namba 7 2 mzunguko wa nane utachezwa saa 10 : 0 0 jioni katika Uwanja wa Taifa, Dar es Salaam Jumapili ya wiki hii, Simba ikiwa mwenyeji na kuchukua mapato yote yatakayotokana na mchezo huo baada ya kuondoa gharama za mchezo. Akizungumza Dar es Salaam jana, Ofisa habari wa TFF, Cliford Ndimbo alisema wameanza utaratibu wa kutaja waamuzi mapema wa mechi za Ligi Kuu kuanzia mzunguko wa nane na wa tisa. Mchezo wa Simba na Y anga ambao unatarajiwa kuchezwa Septemba 30 utachezeshwa na Jonesia Rukyaa kutoka Kagera akisaidiwa na Frednand Chacha kutoka Mwanza na Mohamed Mkono kutoka Tanga na mezani atakuwepo Elly Sasii wa Dar es Salaam,  alisema Ndimbo. Jonesia ambaye alianza kuchezesha Simba na Y anga katika mchezo wa mtani jembe na kujizolea umaarufu kutokana na kumudu vema kutafsiri sheria 17 , huu utakuwa mchezo wa pili wa Ligi Kuu kuchezesha watani hao huku ule wa mtani jembe ukiwa wa tatu.Mechi yake ya kwanza ilikuwa ya mtani jembe mwaka 20 1 4 ambapo Simba ilishinda mabao 2 -0 , nyingine ya Ligi Kuu mwaka 20 1 6 ambapo Y anga alishinda 2-0 . Naye mwamuzi msaidizi namba moja Chacha ambaye kitaaluma ni mhasibu utakuwa mchezo wa 11 kuchezesha timu hizo zenye makazi yake katika jiji la Dar es Salaam, ikiwa ni moja ya  derby  yenye kuvuta hisia za mashabiki Afrika.Mkono, mwalimu wa masomo ya sayansi katika shule ya Sekondari B ungu iliyopo Korogwe, Tanga, huu utakuwa mchezo wake wa sita kuchezesha timu hizi zenye mashabiki lukuki nchini. Simba na Y anga zinakutana mara ya pili mwaka huu, mara ya mwisho zilikutana kwenye mechi ya mzunguko wa pili wa ligi msimu uliopita Aprili mwaka huu ambapo Y anga ililala kwa bao 1-0 lililowekwa kimyani na Erasto Nyoni. Mechi ya mzunguko wa kwanza ya msimu huo ilifanyika Oktoba mwaka jana ambapo miamba hiyo ilitoka sare ya bao 1-1 .Tofauti na msimu ulipoita, Simba iliingia uwanjani ikiwa inaongoza ligi, msimu huu mabingwa hao watetezi wanaingia wakiwa nafasi ya nne na pointi 10 huku Y anga wakiwa nafasi ya pili na pointi 12 . Kwa namna ya matokeo ya timu hizo kwenye mechi zake za Ligi Kuu, kila moja ina uwezo wa kuibuka na ushindi siku hiyo.Yanga inaingia uwanjani ikiwa imeshinda mechi zake zote nne ilizocheza, huku Simba ikishinda mechi tatu, kupoteza moja na kutoka sare moja kati ya mechi tano ilizocheza. Kikosi cha Y anga kimejichimbia Morogoro kwa maandalizi ya mechi hiyo huku Simba wakibaki Dar es Salaam kwa maandalizi yake ya mwisho.