 Katika mchezo huo, Serengeti Boys walionekana kuwatesa dada zao kwa kupigiana pasi moja moja na kuwalazimisha kucheza nusu uwanja na pale walipotaka kufanya shambulizi la kushtukiza, walizidiwa mbio.Bao pekee la Twiga lilifungwa na mshambuliaji mwenye mbio mithili ya duma, Mwanahamisi Omari kwa penalti baada ya kufanyiwa madhambi kwenye eneo la hatari.Akizungumza baada ya mchezo huo kocha msaidizi wa Twiga, Edna Lema alisema anashukuru kwani unampa nafasi ya kujua mapungufu ya kikosi chake kabla ya kuikabili She Polopolo ya Zambia Aprili 4 kwenye mchezo wa kufuzu kwa mashindano ya Mataifa ya Afrika, Afcon. Tunaendelea vizuri na mazoezi, nashukuru kupata mchezo huu kwani tulitaka kuiangalia timu inavyocheza, Serengeti haijatuzidi sana tofauti wao ni wavulana,  alisema Edna Serengeti Boys inajiandaa na mashindano ya CECAFA ambayo yanatarajiwa kuanza Aprili 1-15 nchini Burundi.