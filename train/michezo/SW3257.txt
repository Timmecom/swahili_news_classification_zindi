 Ratiba ya hatua ya mtoano ya michuano hiyo inatarajiwa kupangwa leo ambapo itazikutanisha timu zilizotolewa kwenye hatua ya kwanza ya Ligi ya Mabingwa Afrika na zile zilizotinga hatua ya mtoano Kombe la Shirikisho.Yanga ilitolewa na Township Rollers kwenye michuano ya Ligi ya Mabingwa kwa jumla ya mabao 2-1 iliyofungwa nyumbani kabla ya kutoka suluhu Botswana hivyo imejikuta ikiwa ni moja kati ya timu zilizoangukia kwenye michuano hiyo.Akizungumza na waandishi wa habari klabuni Yanga jana, msemaji wa timu hiyo, Dismas Ten, alisema benchi la ufundi limetathmini mchezo uliopita na kujua makosa hivyo wanataka kujipanga vizuri wasiyarudie kwenye michuano hiyo na hatimae wafike mbali.Alisema kuwa lengo lao kwa sasa ni kutaka kuhakikisha inajiandaa mapema kwa kukabiliana na mpinzani wao kwani lengo lao ni kutinga hatua ya makundi na hatimae kusonga mbele zaidi. Baada ya kumjua mpinzani wetu timu itaanza maandalizi makali kwa ajili ya michuano hii, safari hii hatutaki kurudia makosa, tumeshajirekebisha na tunataka kuona jinsi timu itafanya vizuri kwenye michuano hii.Wakati huohuo, Yanga kwa kushirikiana na kituo cha runinga cha Azam TV kimeandaa kipindi maalumu kwa ajili ya klabu hiyo kitakachojulikana kama Yanga TV Show. Azam imekuwa ikifanya hivyo kwa baadhi ya timu za Ligi Kuu ambapo tayari kuna kipindi cha Azam Tv na Simba Tv.Mkuu wa Kitengo cha Michezo wa Azam Media, Baruani Muhuza, alisema jana kuwa kipindi hicho kitaanza kurushwa mapema mwanzoni mwa mwezi ujao.Alisema kuwa kipindi hicho kitakuwa ni tofauti na vipindi vya timu zilizopita kama Azam na Simba kwani wamejiandaa vizuri. Alisema kuwa utofauti utakaokuwa ni kwamba kitakuwa kikiandaliwa kwa sehemu kubwa na klabu ya Yanga hivyo kutoa fursa ya kuonesha mambo mengi ya klabu hiyo. Aprili mosi kipindi hicho kitaanza kuruka hewani na kila kitu kinakwenda vizuri, tumeingia mkataba na Yanga na kwa asilimia kubwa kipindi kitakuwa kikiandalia kwenye klabu  Kutakuwa na wachambuzi ambao ni wataalamu wakiwemo wachezaji wa zamani wa Yanga na hata wa sasa hivyo kitakuwa ni cha utofauti mkubwa zaidi ya vile vya timu zingine,  alisema Muhuza.Mbali na hilo, pia Yanga wameingia mkataba na Kampuni ya Media Solution ambapo itatoa huduma kwa mashabiki na wapezni wa Yanga kupata taarifa kila wakati kupitia simu zao za mkononi.Mmoja wa wawakilishi wa kampuni hiyo, Philemon Kabuje, alisema kuwa shabiki atajiunga na mara moja ataanza kupata taarifa kila mara zinapotokea. Huduma hii itawawezesha wale wote wanaopenda kupata taarifa za Yanga kuzipata mara moja kila zinapotokea hivyo ni wao kujiunga na huduma hii,  alisema Kabuje. Mahasimu wa Yanga, Simba tayari wameshaingia kwenye mfumo huo tangu mwaka jana ambapo mashabiki wake na wale wa soka hupata taarifa za klabu hiyo kwenye Simba App.