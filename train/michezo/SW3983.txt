 Katika mchezo huo, Wigan iliyopo katika Daraja la Pili, iliibuka na ushindi wa bao 1-0 dhidi ya vinara hao wa Ligi Kuu ya England.Bao hilo pekee lililoitoa Manchester City, lilifungwa na Will Grigg.Mashabiki wa Wigan walivamia uwanja kushangilia mchezo huo na Aguero ambaye alikuwa ameshika mkono wa beki wa timu pinzani Chey Dunkley wakati huo, alijikuta akivamiwa na mashabiki kibao.Aguero alilazimika kujitetea baada ya mashabiki kutishia usalama wake na kulazimika viongozi na walinzi kuingilia kati kumuokoa na kumpeleka salama katika vyumba vya kubadilishia nguo."Sio haki , alisema kocha wa Wigan Paul Cook. "Sikuona tukio lenyewe,hivyo siwezi kuzungumza chochote. Lakini wachezaji wanatakiwa kuwa salama wakati wote. Man City wanatarajia kuwasiliana na Wigan binafsi ili kupata majibu kuhusu kutokuwana ulinzi wa kutosha mpira ulipomalizika, ingawa hatua ya FA huenda ikalichukua hilo kutoka kwa City.Polisi ilibidi kupambana na mashabiki wa Man City kwa dakika kadhaa huku FA ikiwa na mango wa kuangalia picha za video ili kupata ukweli kuhusu vurugu hizo. Mbali na picha za video, FA pia itapitia taarifa ya mwamuzi Anthony Taylor, kabla ya kuwasiliana na timu mbili na kuamua nini cha kufanya kuhusu tukio hilo.Matatizo hayakuwa nje ya uwanja pekee kwani Man City ilijikuta ikinaki na wachezaji 10 bada ya mchezaji wake mmoja Fabian Delph kutolewa.Kadi hiyo itamfanya Delph kukosa mchezo wa fainali wa Kombe la Carabao dhidi ya Arsenal utakaofanyika Jumapili na Man City wana hasira na uamuzi wa Taylor.