 MSANII wa muziki nchini Faustine Charles maarufu kama Nandy amesema magari na nyumba anayomiliki hakuna mwanaume yoyote aliyemsaidia bali ni kwa jitihada zake mwenyewe.Hatua hiyo imekuja baada ya taarifa kuwa kuna mtu nyuma ya mafanikio yake, kitu ambacho alikanusha vikali.Akizungumzia nyumba ambayo hivi karibuni alimpa zawadi mama yake, Nandy anayemiliki magari manne alisema hakuna mwanaume yeyote anayemuwezesha kama watu wanavyodai, bali mafanikio yake ni juhudi zake katika kazi. Siri ya mafanikio yangu inatokana na juhudi zangu. Pia nina menejimenti nzuri ambayo ipo makini sana linapokuja suala la kazi, ndiyo maana nina mafanikio haya," amesema.Amesema hivi karibuni anatarajia kufungua kampuni yake ingawaje hakuweka wazi itakuwa na bidhaa gani na kuongeza kuwa kwa sasa kuna mambo anayaweka sawa.