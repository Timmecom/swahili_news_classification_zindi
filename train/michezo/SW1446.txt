 Timu hiyo ya Ligi Kuu iliongoza baada ya bao la Willian katika dakika ya 62 na ilionekana kuibuka na ushindi. Kross ya Christensen ndani ya eneo la hatari liliiadhibu Chelsea baada ya Lionel Messi kuunasa mpira na kuifungia Barca bao la kusawazisha ugenini.Alipoulizwa kuhusu bao hilo, bosi huyo wa Chelsea, Conte alisema: "Nadhani kiwango cha Christensen kilikuwa kizuri, tunazungumzia mchezaji ambaye ndio kwanza ana umri wa miaka 21 hapa ."Inafurahisha kwamba alikuwa tayari kucheza mechi hii akiwa amepevuka kiakili, nina furaha sana, alikuwa miongoni mwa wachezaji bora usiku huu (juzi)."Ni ngumu kuchagua mchezaji mmoja au mwingine lakini nadhani Christensen alicheza mechi hii kwa kiwango kikubwa, nimefurahishwa na kiwango chake .Wakati Barcelona ikitawala mchezo, Chelsea ndio iliyotengeneza nafasi nzuri, ambapo mashuti ya Willian yaligonga mwamba mara mbili katika kipindi cha kwanza na Eden Hazard alishindwa kufunga baada ya kushindwa kujiweka pazuri."Nadhani tulikuwa karibu kwenye kucheza mchezo sahihi,  alisema Conte."Nadhani tumeadhibiwa na kosa moja, lakini kama mnavyojua kucheza dhidi ya aina hii ya wachezaji Messi, kama [Andres] Iniesta, [Luis] Suarez, kama utafanya kocha litakugharimu ."Unapocheza dhidi ya Barcelona, tunajua kwamba kama unataka kucheza dhidi yao hatua kwa hatua, mnachanganyikiwa, unapoteza mechi sio kwa 1-0 au 2-0 lakini kama kilichotekea Hispania 4-0, 5-0 au 6-0.