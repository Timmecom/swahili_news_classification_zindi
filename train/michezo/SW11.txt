 SHIRIKISHO la Soka Tanzania (TFF) imepanga ratiba ya michuano ya Kombe la Shirikisho la Azam, FA ambapo timu kongwe za Simba na Yanga zitaanzia Dar es Salaam.Kwa mujibu wa ratiba hiyo ya raundi ya tatu itakayoshirikisha timu 64 iliyotolewa na shirikisho hilo Dar es Salaam jana, Simba itaanza na AFC ya Arusha na Yanga itacheza na Iringa United ya Iringa, timu hizo zote zipo ligi daraja la kwanza. Mechi za michuano hiyo zinatarajiwa kuchezwa kati ya Desemba 20 na 24 mwaka huu.Bingwa wa michuano hiyo anaiwakilisha nchi kwenye michuano ya Kombe la Shirikisho Afrika. Mara kadhaa Simba iliyotwaa ubingwa msimu wa mwaka 2016/17, huishia njiani kwenye michuano hiyo kwa kutolewa mapema. Iliwahi kutolewa kwenye hatua hiyo na Mashujaa na Green Worriers.Yanga iliwahi kuwa bingwa wa michuano hiyo msimu wa mwaka 2015/16, msimu uliopita iliishia nusu fainali baada ya kutolewa na Lipuli ya Iringa. Mabingwa watetezi Azam FC watacheza na African Lyon kwenye uwanja wake wa nyumbani ulipo Chamazi, Dar es Salaam.Timu mbili zenye historia kubwa na soka la Tanga, African Sports na Coastal Union zimepangiwa kukutana kwenye hatua hii mchezo ambao unatarajiwa kuvuta hisia za mashabiki wengi wa soka nchini. Ratiba ya mechi zingine inaonesha kuwa Mwadui FC itacheza na Mkamba Rangaer, Migombani na Mbeya City, Polisi Tanzania watavaana na Top Boys.Mechi zingine Tukuyu Stars itacheza na Singida Utd, Mbuni FC na KMC, Alliance na Transit Camp, Ndanda FC na Cosmopolitan. Mirambo FC na Ruvu Shooting, Mbao FC na Stand Utd, Nyamongo FC na Biashara Utd, Mpwapwa FC na Kitayosa Utd, Mawenzi na Mtwivila, Talinega na Friends Rangers, Ihefu na Kasulu Red Stars.Toto Africans na Gipco, Mighty Elephant na Mashujaa, Jeshi Worriors na Dodoma FC, Majimaji FC na Pamba FC, Panama FC na Area C Utd, Gwambina FC na Mbeya Kwanza, Pan African na Geita Gold.