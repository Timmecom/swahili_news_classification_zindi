 MABINGWA wa Tanzania Bara, Simba wataanza na Mbabane Swallows ya Swaziland katika mchezo wa Ligi ya Mabingwa wa Afrika huku Shirikisho la Soka la Afrika (Caf) likiipanga Mtibwa kuanza dhidi ya Northern Dynamo ya Shelisheli.Simba na Mtibwa Sugar kwa mujibu wa ratiba iliyo, wote wataanzia nyumbani kabla ya kucheza ugenini kukamilisha ratiba hiyo ya awali. Katika ratiba hiyo, mechi za hatua ya awali ya mtoano zinatarajia kuchezwa kati ya Novemba 27 na 28 wakati zile za marudio zitachezwa Desemba 4 na 5 na hatua ya 16 inatarajiwa kuchezwa Desemba 14 na 6 huku marudio yakiwa Desemba 21 na 23.Endapo Simba itaitoa Mbabane Swallows inaweza kukutana na mshindi wa mechi itakayozikutanisha Uni o Desportiva Do Songo ya Msumbiji dhidi ya Nkana Red Devils (Zambia).JKU ya Zanzibar nayo itaanza ugenini ikicheza na Al Hilal ya Sudan na itakuja kurudiana nyumbani, endapo itaiondoa Al Hilal itakutana na mshindi wa mchezo wa Township Rollers (Botswana) dhidi ya Bantu FC (Lesotho) Mtibwa Sugar ambayo ilishiriki mashindano ya kimataifa mara ya mwisho mwaka 2004, endapo itafanikiwa kuiondoa Northern Dynamo ya Shelisheli, itakutana na KCCA ya Uganda na itaanzia ugenini jijini Kampala.Zimamoto ya Zanzibar wenyewe wataanzia ugenini dhidi ya Kaizer Chiefs ya Afrika Kusini na itakuja kurudiana nao katika Uwanja wa Amaan Zanzibar, na endapo itafanikiwa kuiondoka itakutana na mshindi wa mchezo kati ya EL Geco (Madagasca) Deportivo Unidad (Guinea ya Ikweta).Jumla ya timu 15 zitafuzu kucheza hatua ya makundi, ambayo yatashirikisha timu 16, zitaungana na bingwa mtetezi wa Ligi ya Mabingwa wa Afrika, ambaye alitarajia kupatikana jana usiku wakati Al Ahly ya Misri na Esperance ya Tunisia.