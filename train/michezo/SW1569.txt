 Ametoa agizo hilo wakati akizungumza jana mjini hapa katika ufunguzi wa Mkutano wa Halmashauri Kuu ya SHIMUTTA.Amesema wafanyakazi wakishiriki mashindano hayo wataweza kuwasaidia katika matumizi yao kwa kupunguza gharama za matibabu pamoja na magonjwa yasiyoambukiza kwani watakuwa wamefanya mazoezi.Makamu wa Rais ambaye ni mlezi wa shirikisho hilo aliwaasa waajiri kuacha kuwazuia wafanyakazi kwenda kushiriki michezo hiyo dakika za mwisho. Kufanya hivyo ni kuwakatisha tamaa wafanyakazi kushiriki shughuli za michezo kama mlezi wa SHIMMUTA sifurahishwi hata kidogo na tabia hiyo,  alisema.Makamu huyo wa Rais alisema suala la kutofanya mazoezi na michezo katika maeneo ya kazi ni jambo ambalo halikubaliki. Ikumbukwe kuwa serikali ilianzisha michezo hii kwa lengo la kuimarisha afya na kujenga mahusiano mema baina ya wafanyakazi ili hatimaye waweze kuongeza tija na ufanisi katika kazi zao,  alisema.Naibu Katibu Mkuu wa Wizara ya Habari, Utamaduni, Sanaa na Michezo, Nicholas Mkapa alisema serikali itaendelea kusimamia michezo ikiwemo ya SHIMMUTA. Tunakuahidi kusimamia kwa vitendo yale yote uliyoyaagiza ikiwemo kusimamia kwa karibu michezo ikiwemo hii ya SHIMMUTA,  alisema.Kwa upande wake, Mwenyekiti wa SHIMMUTA, Khamis Mkanachi alimshukuru makamu wa Rais kwa kuwatafutia udhamini wa mashindano hayo yanayotarajiwa kufanyika Novemba mwaka huu katika mkoa utakaopangwa baadae. mwisho