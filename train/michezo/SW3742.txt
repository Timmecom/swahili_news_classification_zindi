 NAIBU Waziri wa Nishati, Subira Mgalu amesema anatamani tamasha la Utamaduni la Afrika Mashariki (JAMAFEST) liwe linafanyika kila mwaka kimzunguko kutokana na kuwepo kwa mambo mengi mazuri yanayowaunganisha. Mgalu alitembelea mabanda mbalimbali jana kwenye maonesho hayo Uwanja wa Taifa jijini Dar es Sa- laam na kusema amefarijika kuona bidhaa nyingi, hasa zikiwa zinatengenezwa na kundi kubwa la akina Mama wa ukanda wa Afrika Mashariki. Nimefarijika kuona baadhi ya bidhaa zinazotengenezwa na nishati, zinaweza ku- tumika kama nishati mbadala, nimeona tutashirikiana na wale ambao wako tayari, pia nimeona vitu vingi vizuri zaidi ya hivyo, kiasi kwambaushirikiano wa nchi hizo utaendelea katika kuhakikisha wanawauzia nishati ya umeme kwa siku zijazo kwa kuwa Tanzania ina uhakika wa kuzalisha umeme mwingi. Mwito kwa nchi za Afrika Mashariki tujipange zaidi kwa mipango ya kiserikali ya kuweza kuwahakikishia wajasiriamali na wasanii wanatangaza Utamaduni wetu wa asili, niwapongeze wasanii na makundi mbalimbali kwa kutumia vyema fursa walizopata katika tamasha hilo, alisema. Alisema maonesho hayo makubwa yame- waweka pamoja na kushirikisha kila sekta hivyo, kuipongeza Wizara ya habari, Utamaduni, Sanaa na Michezo kwa kufanikiwa kuandaa kwa kuwa wajasiriamali na wasanii wamekiri kuuza bidhaa zao.