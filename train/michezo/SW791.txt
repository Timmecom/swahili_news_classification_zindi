 JUZI ilikuwa mwisho kwa mashabiki wa Batista na mchezo wa mieleka kwa ujumla kumshuhudia tena ulingoni nguli huyo akipambana baada ya kutangaza rasmi kustaafu kushiriki mchezo huo wa mapigano.Batista alitangaza azimio lake hilo katika ukurasa wake wa mtandao wa kijamii wa Instagram ikiwa ni dakika chache tangu atoke ulingoni kupigana na kushindwa pambano dhidi ya Triple katika Wrestle- Mania 35. Batista, 50 ambaye pia ni muigizaji wa filamu amestaafu akiwa chini ya World Wrestling Entertainment (WWE) akiwa amehudumu katika mchezo huo kwa miaka 20. Kwa mashabiki wote wa WWE kutoka moyoni kabisa nawashukuru kwa kunipa nafasi ya kuwaburudisha kwa muda wote huo. Leo (juzi) nimefunga rasmi hadithi ya kitabu changu cha mieleka. Nimestaafu rasmi, nitaukumbuka sana ulingo lakini hakuna jinsi nashukuru kwa yote,  ilieleza sehemu ya andiko lake hilo.