 MABINGWA wa Ligi Kuu Tanzania Bara Simba jana walilipa kisasi baada ya kuifunga Mashujaa ya Kigoma kwa bao 1-0 katika mchezo wa kirafi ki uliofanyika kwenye Uwanja wa Lake Tanganyika, Kigoma.Ushindi huo wa Simba ni sawa na kulipa kisasi baada ya vigogo hao wa soka nchini kufungwa 3-2 na kutolewa katika michuano ya Kombe la Shirikisho na timu hiyo ya Ligi Daraja la Kwanza Tanzania Bara kwenye Uwanja wa Taifa jijini Dar es Salaam msimu uliopita.Katika mchezo huo ulioshuhudiwa na watazamaji wengi kwenye uwanja huo, bao hilo pekee la Simba lilifungwa katika dakika ya 56 na mchezaji wa kimataifa wa Sudan, Sharaf Shaiboub aliyeunganisha mpira wa pasi ndefu ulipigwa na kiungo wa kati Said Ndemla.Aidha, huo ni ushindi wa pili mfululizo kwa Simba baada ya juzi kuibuka na ushindi kama huo kwenye mechi nyingine ya kirafiki ya kimataifa dhidi ya Bandari FC ya Kenya kwenye Uwanja wa Taifa jijini Dar es Salaam.Katika mchezo mwingine wa kirafiki jana, Azam FC ilifunga African Lyon kwa mabao 2-0 kwenye Uwanja wa Azam Complex Chamazi, huku mabao yake yakifungwa na Iddi Kipagwile na Joseph Mahundi.Yanga nayo iliifunga Friends Rangers kwa mbaoa 4-3 katika mchezo wa mazoezi kwenye Uwanja wa Polisi Kurasini wakijiandaa kwa mechi ya mtoano ya Kombe la Shirikisho dhidi ya Pyramids ya Misri Oktoba 27 CCM Kirumba Mwanza.