 Timu hiyo ilipata bao hilo dakika ya nne ya mchezo.Bao hilo ambalo liliongeza kasi ya ushambulizi kwa pande zote mbili liliwekwa kimiyani na mchezaji Hamad Mshamata na kuifanya timu yake kwenda mapumziko ikiwa mbele kwa bao hilo.Kurudi katika kipindi cha pili miamba hiyo iliendelea kushambuliana kwa zamu huku kila upande ukifanya mabadiliko ambayo hayakuwa na msaada kwa pande zote.Mafunzo inayofundishwa na Kocha Hemed Morocco ilifanya mabadiliko yake kwa kuwatoa nje wachezaji watatu kwa pamoja ndani ya dakika ya 65 ambao ni Shaaban Ali, Jeremia Seif na Ahmed Maulid na kuwaingiza Ali Othman Mmanga, Ali Juma na Samih Haji Nuhu.Kwa upande wa Chuoni ambao nao wanafundishwa na Kocha Suleiman Mahmoud Jabir walifanya mabadiliko kwa kuwatoa wachezaji wake Bakari Omari, Mohammed Hashim na Mohammed Salum na nafasi zao kuchukuliwa na Ali Hilai  Lii , Mustafa Zakaria na Kitwana Hassan.Timu hizo ambazo zote zinafundishwa na makocha mahiri waliowahi kuifundisha timu ya taifa, Zanzibar Heroes kwa nyakati tofauti zilionesha ufundi wa hali ya juu.