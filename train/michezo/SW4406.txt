 KOCHA wa Simba Patrick Aussems amesema kilichowang oa kwenye michuano ya SportPesa kimetokana na uchovu wa wachezaji wake kucheza mechi nyingi za mashindano bila kupumzika.Simba ilitolewa katika michuano hiyo hatua ya nusu fainali baada ya kufungwa mabao 2-1 dhidi ya Bandari ya Kenya.Wengine waliokuwa wamesalia na kutolewa ni Mbao FC na sasa watakutana leo kutafuta mshindi wa tatu.Akizungumza na waandishi wa habari baada ya mchezo huo, Aussems alisema kwa kutambua na uchovu huo, alikuwa akiwabadilisha nyota wake kila mara na wengine kuchukua nafasi ya kupumzika ili wasije kuumia, kwani bado wana michuano mikubwa ya Afrika. Kwanza hatukuwa na muda wa kupumzika, ndani ya masaa 48 tumecheza mechi mbili, hairuhusiwi katika sheria za Shirikisho la Kimataifa la Soka (Fifa). Kingine kuwapa nafasi wale wale, kuna hatari ya kupata majeruhi, tumeona Kombe la Mapinduzi aliumia Erasto Nyoni na jana (juzi) aliumia Mzamiru Yasini,  alisema.Kocha huyo alifafanua kuwa lengo lao ilikuwa ni kupata ushindi na kufika fainali ila kwa bahati mbaya walipoteza kwasababu wachezaji wake hawakuwa makini kutumia nafasi walizotengeneza hivyo, wameshatolewa na hawana budi kujipanga kwa michuano mingine.Kocha wa Bandari Bernad Mwalala amesema wanashukuru kufika fainali kwani haikuwa kazi rahisi na kuwasifu wachezaji wake kuwa walipambana kuanzia mwanzo hadi dakika za mwisho. Simba ni timu inayojua kumiliki mpira, tulijipanga tusiwaruhusu kupata kushambulia na hatimaye tulifanikiwa,  alisema.Kutokana na ushindi huo, Bandari inatarajiwa kucheza leo dhidi ya Wakenya wenzao Kariobangi Sharks na mshindi atacheza baadaye na Everton.Kariobangi Sharks walifika fainali baada ya kuwatoa Mbao FC kwa jumla ya mikwajuya penalti 6-5 baada ya dakika 90 kutoka sare ya bila kufungana. Kocha wa Mbao, Ally Bushiri alisema licha ya kutolewa anawapongeza wachezaji wake kwa kujitahidi kucheza mechi mbili bila kupoteza mchezo wowote.Katika mchezo wa kwanza, Mbao waliwatoa mabingwa mara mbili wa michuano hiyo Gor Mahia kwa mikwaju ya penalti 4-3 baada ya kutoka sare ya bao 1-1. Siwezi kusema wameniangusha, wamejitahidi sana kwa sababu kwanza nilikwenda Mbao usajili ukiwa umeshafanyika lakini walijaribu kufuata kile nilichowaelekeza. Naamini kadiri siku zinavyokwenda kutakuwa na mabadiliko, amesema.