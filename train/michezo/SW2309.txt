 Viongozi wa juu wa Fifa wanatarajiwa kuwa nchini kwa siku tatu, kuanzia February 21 kwa ajili ya semina yao.Akizungumza na wahariri wa habari za michezo Dar es Salaam jana, Waziri wa Habari, Utamaduni, Sanaa na Michezo, Dr. Harrison Mwakyembe alisema, ana matumaini makubwa rais atakutana na Infantino."Nina imani kubwa kwamba rais wetu atakutana na rais wa Fifa, huu ugeni mkubwa," alisema.Aidha, Waziri Mwakyembe, aliwaomba Watanzania kujipanga kwa ugeni huo, kwani utakuwa na manufaa kwa Tanzania. "Huu ni ujio mkubwa na mnajua haji rais wa Fifa peke yake, atakuja pia rais wa CAF (Shirikisho la Soka Afrika) Ahmad kwa hiyo tutanufaika tuwapokee vizuri, alisema.Mwenyekiti wa Baraza la Michezo la Taifa (BMT) Leodegar Tenga ambaye ni mjumbe wa Kamati ya Utendaji ya Fifa alisema Shirikisho hilo litakuja na makatibu kutoka nchi 21."Kama alivyosema Waziri, Fifa wanaamini wanakuja kwenye nchi ya waadilifu na mbali na hiyo semina yao, lakini wanakuja kupanga agenda zao za mkutano ujao... huo ni uongozi mzuri kwamba agenda za kikao zinapangwa na wajumbe wote sio kiongozi anakwenda kwenye mkutano na agenda zake," alisema.Rais wa TFF Wallace Karia alisema kwenye ujio huo wao kama wenyeji watapata nafasi ya kuzungumzia maendeleo ya soka ya vijana na wanawake, klabu licensingi na utaratibu wa usajili wa kwenye mtandao."Pia tutakuwa na ombi la kutaka zile fedha za maendeleo ziongezwe kutoka dola za Marekani milioni 1.25 mpaka milioni 5," alisema. Fifa ilizuia fedha hizo kwa miaka miwili kutokana na kitoridhishwa na mwenendo wa TFF."Mimi naishukuru serikali kwa kutuunga mkono katika ujio huu maana kiukweli ni ugeni mkubwa, alisema.