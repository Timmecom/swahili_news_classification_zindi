 YANGA jana ilizidi kuchanja mbuga kwenye mbio za kuwania taji la Ligi Kuu baada ya kushinda mabao 3-0 dhidi ya Alliance ya Mwanza katika mchezo uliofanyika kwenye uwanja wa Taifa Dar es Salaam.Ushindi huo umeifanya Yanga kufikisha pointi 19 ikiwa nafasi ya pili kwenye msimamo wa Ligi Kuu. Yanga ilianza kuhesabu mabao katika dakika ya 17 kupitia kwa Heritier Makambo aliyeunganisha krosi ya Ibrahim Ajibu kabla ya kuujaza mpira nyavuni kwa kichwa.Mrisho Ngassa aliongeza bao la pili katika dakika ya 25 akiunganisha pasi ndefu ya Ajibu kabla ya kumhadaa kipa na kuujaza mpira wavuni.Yanga ilicheza vizuri karibu dakika zote jana, huku wapinzani wao wakionekana kuja juu dakika za mwishoni mwa kipindi cha pili ambapo safu yake ya ushambuliaji ilikosa mabao kadhaa lakini kukosa umakini kuliwagharimu.Ajibu, aliyeng ara zaidi katika mechi hiyo ya jana, alifunga bao la tatu dakika ya 86 akiunganisha pasi ya Deus Kaseke.Kipigo hicho kimezidi kuiweka pabaya Alliance inayocheza Ligi Kuu kwa mara ya kwanza ambapo bado imenga ang ania kwenye ukanda wa kushuka daraja ikishika mkia kwa pointi zake sita.Timu nyingine zilizocheza jana, zote hazikufungana ambapo zilitoka suluhu, Biashara United na KMC, Prisons na Singida United na Coastal Union na JKT Tanzania.