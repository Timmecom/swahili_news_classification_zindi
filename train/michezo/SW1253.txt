 MSHAMBULIAJI wa zamani wa Gor Mahia, Meddie Kagere ameibuka na kusema kuwa nusura atue kwa wapinzani wa timu hiyo ya Kenya, AFC Leopards kabla ya kusajili Gor.Akizungumza katika mahojiano na Sunday Nation, Kagere mwenye umri wa miaka 32 aliendelea kuichezea K Ogalo kwa sababu tu viongozi hawakutokea kuzungumza naye kuhusu maslahi binafsi, ili ajiunge na Leopards.Kagere, ambaye kwa sasa ni mchezaji wa Simba ya Tanzania aliongeza kusema kuwa pia alifikiria kujiunga na Tusker, lakini aliwamwaga baada ya uongozi wa timu hiyo kumtumia tiketi ya basi ya safari ya kama kilometa 1200, badala ya kumpatia tiketi ya ndege, usafiri ambao angetumia saa moja tu. Gor walikuja lakini nilikuwa nataka kujiunga na AFC Leopards. Ukweli, makubaliano yalikuwa katika hatua ya juu kabisa.Tatizo kubwa la Tusker wenyewe walitaka niende Nairobi kwa basi kutoka Kigali. Walitakiwa kunitumia mimi tiketi ya ndege na badala yake Gor Mahia walifanya hivyo na nikawakwepa Tusker na kutua Gor," alisema Kagere. Wakati huo, Gor walikuwa hawajanifikia mimi bado. Kupitia Musa (Mohammed), walipata mawasiliano yangu na kunipatia tiketi ya ndege, wakisisitiza nisijiunge na wapinzani wao (AFC Leopards).  Baada ya msimu wangu wa kwanza pale Gor Mahia, Zamalek ya Misri walinifuata lakini matatizo ya viza yaliua mpango huo.Wakati fulani mambo hayakuendei vizuri sio kwa sababu hauna bahati ila Mungu anakuwa hajapanga ufanikiwe kwa hilo.Hivyo tangu dirisha lifungwe ilinibidi kukaa miezi sita bila ya klabu," alisema Kagere.Kagere, ambaye aliwahi kuichezea timu ya Tunisia na Ulaya, sasa ameitosa Gor Mahia na kutua Simba na yuko timu hiyo katika kambi ya mazoezi Uturuki wakijiandaa kwa msimu mpya wa Ligi kuu Tanzania Bara na mashindano ya kimataifa.