 UONGOZI wa timu ya soka ya Yanga umesema hauna mpango wa kubadilisha kikosi chake katika mchezo wao na Azam FC ambao utachezwa leo usiku kuanzia saa 2:15 wa Kombe la Mapinduzi Timu hizo zinakutana leo katika dimba la Amaan, Azam inashuka ikiwa na pointi moja baada ya mchezo wake wa kwanza kutoka sare na Jamhuri na Yanga wana pointi tatu kufuatia kushinda katika mchezo wake wa juzi na timu ya KVZ na kuongoza Kundi A, ambalo linaundwa na timu hizo.Kauli hiyo imetolewa na Meneja wa timu hiyo, Nadir Haroub Cannavaro alipozungumza na waandishi wa habari mara baada ya mchezo huo dhidi ya KVZ na kushinda bao 1-0. Alisema kuwa kikosi ambacho wamekuja nacho kwenye mashindano hayo ndio hicho hicho watakachokichezesha kwa michezo yote ya michuano hiyo. Hata hivyo alisema kuwa hicho wanakiamini sana na ana uhakika wa lufanya vizuri katika mashindano hayo ya Mapinduzi na hata katika mchezo wao wa leo dhidi ya Azam FC. Tunakiamini kikosi chetu hichi na ndicho tutakachokitumia kwa mechi zote hatuna mpango wa kuongeza wachezaji wengine kwa kuwa tunacheza na Azam , alisema. Aidha alisema kuwa timu ya Azam wanaifahamu kutokana na kwamba wameshakutana mara nyingi katika ligi na kuwaahidi mashaki wao kutokuwa na wasiwasi wowte na wakiamini kikosi chao. Mpira ni dakika 90, kuwa na wachezaji wazuri haimaanishi ndio washindi na ndani ya dakika hizo lolote linaweza kutokea lakini tunajiandaa kwa ajili ya ushindani na kushinda , alisema Canavaro. Hii ni mara ya pili kwa timu hiyo kuleta kikosi B katika mashindano ya Kombe la Mapinduzi, ambapo mwaka mmoja iliwaleta na kuondolewa mapema kwenye michuano hiyo.