 NYOTA saba wakiwemo Ibrahim Ajibu, Jonas Mkude wameachwa kwenye kikosi cha timu ya taifa ya Tanzania, Taifa Stars, kilichosafi ri jana kwenda Misri katika kambi ya maandalizi kwa ajili ya fainali za Mataifa ya Afrika (Afcon 2019).Mbali ya hao, wengine walioachwa ni Shomari Kapombe (majeruhi), Kennedy Wilson , Ally Ally, Khamis Khamis na Ayoub Lyanga kutokana na sababu mbalimbali. Akizungumza na waandishi wa habari jana kabla ya safari hiyo, Kocha Mkuu Emmanuel Amunike alitaja vigezo vilivyotumika kuwachuja waliobaki kuwa ni viwango vyao na nidhamu alivyovitazama tangu kuanza kwa mazoezi yao Jumapili iliyopita. Tulianza mazoezi Jumapili, nilikuwa natazama viwango vya wachezaji, ana kipi cha ziada kitakachoisaidia timu, thamani yake ni ipi kwa timu na kingine ni nidhamu, alisema. Alisema mchezaji kama hana nidhamu hana nafasi popote pale, kwani hata yeye alipokuwa anacheza enzi zake alipata mafanikio kwasababu ya nidhamu na kusisitiza kuwa nidhamu ni ufunguo. Kocha huyo alisema tangu wameanza mazoezi wachezaji wameimarika na wana morali hivyo, jukumu lao ni kwenda kujiamini na kujituma ili kupata mafanikio.Alisema mbali ya kwenda kuitangaza nchi na soka lake ni sehemu ya wachezaji kujiuza, wakati huo huo, akisema muhimu ni kumtanguliza Mungu mbele na lolote linawezekana. Waliondoka ni 32 ambapo watacheza michezo miwili ya kirafiki dhidi ya Misri Juni 13, na dhidi ya Zimbabwe Juni 16, kisha baadaye watachujwa na kubaki 23 watakaoshiriki Afcon na wengine tisa wataendelea kujiandaa na fainali za Africa kwa wachezaji wa ndani (Chan). Kikosi kilichoondoka ni makipa; Aishi Manula, Metacha Mnata, Suleiman Salula na Aaron Kalambo.Mabeki ni Claryo Boniface (U20), Hassan Kessy, Vincent Philipo, Shomari Kapombe, Mohammed Hussein  Tshabalala, Erasto Nyoni, Kelvin Yondan, Gardiel Michael, Abdi Banda, Ally Mtoni, David Mwantika na Aggrey Morris. Viungo ni Feisal Salum, Frank Domayo, Mudathir Yahya Shiza Kichuya , Simon Msuva, Farid Mussa, na Freddy Tangalu. Washambuliaji ni Yahya Zayd, Shaban Chilunda, Rashid Mandawa, Miraj Athumani, Kelvin John, Adi Yussuf, John Bocco, Thomas Ulimwengu na Nahodha Mbwana Samatta.