  MSANII wa muziki wa Bongo Fleva, Nandy ameshindwa kujizuia wakati akihojiwa na Clouds TV na kutoa machozi juu ya taarifa za kuugua Mkurugenzi wa Vipindi na Uzalishaji wa Clouds Media Groups, Ruge Mutahaba.Katika kipindi hicho cha 360, Nandy alianza kuelezea namna alivyomfahamu hadi kukutana na Ruge Mtahaba; Ruge amenifanyia vitu vingi ni mtu ambaye anashika nafasi nyingi sana kwenye maisha yangu anasimama kama baba, kaka, boss ana maana kubwa sana kwangu sio kimuziki hata maisha yangu binafsi.  Mimi mpaka kuwa hapa yeye ana mchango mkubwa sana kuanzia kuijenga brand yangu na mambo mengine. Nandy alisema kuingia kwake Tanzania House of Talent (THT) alisaidiwa na Ruge, hii ni baada ya kutoka kwenye shindano la Tecno Own The Stage nchini Nigeria.Alidai kuwa siku ya kwanza kukutana naye, alimpa CD za kazi yake, lakini Ruge alizivunja mbele yake na kumshauri ajiunge na THT apigwe msasa. Nandy alisema atajitolea kuchanga pesa kadri awezavyo kusaidia matibabu ya Ruge Mutahaba.