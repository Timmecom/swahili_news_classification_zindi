 TIMU ya taifa ya Tanzania ya wachezaji wenye umri chini ya miaka 17, Serengeti Boys, jana ilianza vizuri kutetea taji lake la michuano ya Afrika Mashariki, ambayo ni maalum kwa kufuzu kushiriki mashindano ya Mataifa ya Afrika (Afcon U-17) baada ya kuifunga Burudi kwa mabao 2-1.Mchezo huo ulipigwa kwenye Uwanja wa Taifa jijini Dar es Salaam, ulikuwa wa pili baada ya ule wa awali, ambapo Rwanda iliifunga Sudan Kusini kwa mabao 3-1 huku mabao ya washindi yakifungwa na Rodrigues Isingizwe, Moise Nyarugabo na Jean Ishimwe wakati la Sudan lilifungwa na Mohamed Badr.Serengeti ilikuwa mbele kwa mabao 2-1 hadi kipindi cha kwanza kinamalizika kwa mabao yaliyofungwa na Kelvin John katika dakika ya 11 na Agori Ngoda katika dakika ya 28 huku lile la Burundi liliwekwa kimiani na Nibikora Arthur dakika ya 20.Serengeti waliutawala mchezo huo kwa na kufanikisa kutengeneza nafasi nyingi, lakini walishindwa kuzitumia vizuri kupata mabao zaidi.Burundi nusura wapate nao katika dakika ya 27 baada ya mchezaji wake Said Zanda kuwa katika nafasi nzuri, lakini alipaisha mpira huo.Serengeti Boys walipata nafgasi nzuri katika dakika ya 34 wakati John alishindwa kuujaza mpira wavuni licha ya kubaki yeye na kipa wa Burundi. Kipindi cha pili, Burundi walitawala zaidi mwanzono mwa kipindi hicho, lakini walishindwa kutumia vizuri nafasi na kufanya kuwa nyuma.Kikosi cha Serengeti Boys kilikuwa; Shaban Hassan, Salum Lupepo, Mustapha Nankuku, Alphonce Msanga, Said zanda, Kelvin, John,Paschal Msindo, Amiri Njeru, Edson Mshirakandi, Morice Ibrahim na Agora Ngoda.Michuano hiyo itaendelea tena leo kwa Sudan Kusini na Djibout saa 8:00 mchana katika mchezo wa Kundi B wakati Uganda dhidi ya Ethiopia katika mchezo