 Mchezaji huyo baada ya kutinga raundi ya nne, sasa atacheza dhidi ya Venus Williams, mwenye umri wa miaka 37, ambaye anashikilia namba nane duniani. Mmarekani Williams alimshinda Mholanzi, Kii Bertens mwenye umri wa miaka 26.Konta alifanya vizuri katika seti ya kwanza kufuatia makosa yaliyofanywa na Mertens, yakiwemo manne katika mchezo mmoja. Bertens wakati fulani alionekana akiwa na maumivu ya mkono wa kulia hadi kutoa machozi.Bingwa namba nne, Elina Svitolina alitinga raundi inayofuata baada ya kushinda seti tatu dhidi ya Daria Gavrilova kwa 4-6 6-0 6-1, huku Jelena Ostapenko akimshinda Beatriz Haddad Maia 6-2 7-6.Kwa upande wa mchezo wa wanaume wawili wawili, Muingereza Jamie Murray na Mbrazil Bruno Soares walitolewa nje katika hatua ya 16 bora na Andrey Rublev na Karen Khachanov. Warusi hao wamesonga mbele na watacheza dhidi ya Mcroatia Mate Pavic na Muaustralia Oliver Marach katika mchezo wa robo fainali.