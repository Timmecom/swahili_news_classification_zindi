 SIKU chache baada ya beki wa zamani wa Simba, William Lucian  Gallas  kujiunga na timu ya Polisi Tanzania, mchezaji huyo ameitabiria timu hiyo kufanya vizuri kuelekea msimu ujao ingawa imepanda daraja kushiriki ligi hiyo msimu huu.Kikubwa kilichompa jeuri Gallas aliyetua Polisi akitokea Lipuli ni namna timu hiyo ilivyojipanga na ilivyosajili kwa kiwango kizuri cha ushindani pamoja na kumleta kocha na mchezaji wa zamani wa Simba, Selemani Matola katika benchi la ufundi la timu hiyo.Alikwenda mbali zaidi na kueleza kuwa mashabiki na wadau wasishangae kuiona timu hiyo ikimaliza katika nafasi nne za juu za msimamo wa ligi ya msimu huu kulingana na mikakati mizito waliyonayo. Tunaweza kumaliza katika zile timu nne za juu, haitakuwa kitu cha kushangaza kwa sababu inaonekana mapema ni kwa namna gani tunakwenda kupambana kutokana na mikakati tuliyojiwekea katika msimu huu. Timu inaonekana kama ngeni lakini wachezaji na benchi la ufundi ni watu wa ushindani na wanaifahamu ligi vizuri hivyo nina imani kubwa mno na timu yangu, tutafanya vizuri na tutapambana vya kutosha kuleta burudani na kuonesha soka la ufundi,  alisema Gallas anayemudu pia nafasi ya kiungo mkabaji.