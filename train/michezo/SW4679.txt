 MSANII wa muziki wa kizazi kipya, Aslay Isihaka amedai kwa sasa hataki kuingia kwenye mahusiano ya kimapenzi kutokana na matukio aliyopitia.Kauli hiyo ya Aslay imekuja ikiwa imepita miezi kadhaa tangu aachane na mama mtoto wake waliyezaa nae mtoto mmoja wa kike aitwae Moza.Akizungumza Dar es Salaam jana, Aslay alisema  Nilishawahi kuumia kwenye mahusiano ya kimapenzi lakini mahusiano hayo hayakuwa kati yangu na mama mtoto wangu Tessy ni ya mwanamke mwingine, ndio maana kwa sasa nipo single,  alisema Aslay.Alisema hataki tena kukurupuka kuingia kwenye mahusiano kwa sababu baadhi ya wasichana wana tamaa na wanampenda kutokana na umaarufu wake.Wiki hii Aslay aliachia wimbo wake mpya wa  Kwatu  ambao umeonekana kupokewa vizuri na mashabiki wengi wa muziki kama ilivyotokea kwenye nyimbo zake ziliozpita.Msanii huyo ni zao la Ya moto Band iliyokuwa ikiundwa na wasanii wanne kabla kundi halijasambaratika na kila mmoja kufanya kazi kivyake.