 WAKATI timu ya soka ya taifa  Taifa Stars  ikitarajiwa kushuka dimbani kesho kuwakabili Burundi katika mchezo wa marudiano wa kufuzu Kombe la dunia, viingilio vya kwenda kuitazama mechi hiyo vimetajwa kuwa ni sh 2,000. Katika mkutano na waandishi wa habari jana kati ya Shirikisho la Soka Tanzania (TFF) na Kamati Ndogo ya Hamasa, Katibu Mkuu Wilfred Kidao alisema kiasi cha sh 2,000 ni kwa viti vya mzunguko na 5,000 kwa VIP B na C. Alisema maandalizi ya mchezo huo yamekamilika na kuwahimiza Watanzania kujitokeza na kujaza uwanja ili kutoa hamasa kwa wa- chezaji kuwajibika uwanjani kwa kutafuta matokeo mazuri. Natoa raia kwa Watanzania tujaze uwanja kuendelea kuweka rekodi bora shirikisho la soka Afrika (CAF), ili wachezaji wawe na deni la kuwajibika ipasavyo uwanjani kwa kuhakikisha wanatupatia matokeo mazuri, alisema. Aliyewahi kuwa Katibu Mkuu wa TFF Angetile Osia alisema mchezo huo hau- takuwa rahisi hivyo, mshika- mano unahitajika kuhakiki- sha timu inafanya vizuri.  Watanzania tukawape hamasa wachezaji wetu bila kuwabagua kwa itikadi za klabu, tuzingatie uzalendo kwa kuunga mkono kwa wingi uwanjani, alisema. Mjumbe wa zamani wa Simba Said Tully na Katibu wa zamani wa Yanga Omar Kaaya ambao pia, ni wahamasishaji walihimiza Watanzania kila mmoja kue- ndeleza hamasa kwa kwenda kuishangilia timu hiyo na kuwa sehemu ya mafanikio iwapo timu hiyo itakapofuzu hatua ya makundi. Baadhi ya wasanii wa filamu Yvonne Cherie  Monalisa  Jacob Stevene  JB , Steven Mengele  Steve Nyerere  na Dokii Wenc- eslaus wote pia wameungana na wengine kuhamasisha wakiita wanawake, wadada na vijana kutokuwa nyuma kujitokeza.