 Singida United itakuwa mwenyeji wa Yanga kwenye Uwanja wa Namfua, mchezo unaotabiriwa kuwa mgumu kutokana na makocha wote kuwa bora huku Pluijm akiwa anawafahamu vizuri wapinzani kwani aliwahi kuwafundisha.Katika mechi za mashindano walizokutana, ligi raundi ya kwanza walitoka suluhu na michuano ya Kombe la Mapinduzi walikuwa kundi moja, walitoka sare ya bao 1-1.Mechi hiyo ni ya pili kwa timu hizo kukutana uwanja wa Namfua, ya kwanza ikiwa ya Ligi Kuu ambayo walitoka suluhu. Makocha wote wameonesha ubora kutokana na rekodi zifuatazo:Lwandamina ameiongoza Yanga kushinda michezo 13 kati ya 21 ya ligi, akipata sare saba na kupoteza mchezo mmoja, ikiwa inashika nafasi ya pili kwa pointi 46.Pluijm licha ya kuwahi kutamba kwa mataji wakati akiiongoza Yanga, katika timu yake ya sasa Singida ambayo ni ngeni kwenye ligi, ameshinda michezo tisa kati ya 21, akipata sare tisa, akipoteza michezo minne, wakishika nafasi ya tano kwa pointi 36.Ni makocha bora kwa sababu wakati Pluijm akiwa Yanga iliisaidia mwaka juzi kutinga hatua ya makundi ya michuano ya Kombe la Shirikisho Afrika na Lwandamina aliisaidia Zesco kuingia makundi Ligi ya Mabingwa Afrika.Hivyo, kila mmoja atakuwa anasaka rekodi yake, Pluijm anataka kuvuka hatua hiyo ya robo fainali na kuingia hatua inayofuata na kadhalika, Yanga inataka kuendeleza rekodi yake ya kusonga mbele.Mchezo huo huenda ukawa na presha kubwa hasa kwa Yanga ambayo haina uhakika wa kutetea taji la ligi licha ya kuwa bado wapo kwenye mbio hizo, hivyo wakipoteza dhidi ya Singida watakuwa kwenye wakati mgumu na hatihati ya kutoshiriki michuano ya kimataifa mwakani.Kutokana na umuhimu wa mchezo huo kwa kila mmoja, Yanga imeweka kambi Morogoro na Singida Dodoma kuhakikisha wanawaandaa wachezaji wao vizuri kisaikolijia.