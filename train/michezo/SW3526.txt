 KOCHA wa Yanga, Mwinyi Zahera amesema Ibrahim Ajib ni mchezaji mwenye dhahabu miguuni akini bado hajalitambua.Zahera amesema, amemfungia kazi Ajib kuhakikisha anafanya vizuri zaidi na anaamini baada ya muda mfupi atakuwa mpya. Wachezaji wote ni wazuri, lakini Ajib ana kitu cha ziada, ni mchezaji mwenye akili ya mpira lakini hajijui, anakaa na dhahabu miguuni mwake lakini hajui,  alisema Zahera.Alisema katika mchezo dhidi ya Mtibwa Sugar Ajib alicheza mpira mzuri na ana akili ya mpira lakini kuna vitu vichache vinamgharimu hususani katika mazoezi na kuahidi kumsimamia ipasavyo.Zahera alisema kikosi chake kina wachezji wengi wazuri lakini kila mmoja ana mchango wake kulingana na nafasi yake hivyo baada ya kutambua uwezo wa Ajib atamkazania katika mazoezi.