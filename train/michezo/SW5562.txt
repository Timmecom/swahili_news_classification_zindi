 BONDIA Hassan Mwakinyo amemtwanga bondia Sergio Eduardo Gonzalez kutoka Argentina kwa KO raundi ya tano katika pambano lililofanyika ukumbi wa Mikutano wa Kimataifa wa Kenyatta (KICC) jijini Nairobi, Kenya.Mwakinyo kutoka Tanzania alimkalisha mpinzani wake kutoka Argentina katika pambano hilo la uzito wa Super Walter ambalo lilikuwa la raundi nane.Hili linakuwa pambano la tano mfululizo Mwakinyo kushinda tangu Machi 10, 2018 alipomshinda Ambokile Chusa kwa pointi Dar es Salaam, kabla ya kwenda kumpiga Muingereza Sam Eggington Septemba 8, 2018 mjini Birmingham, na kisha kuwadunda Said Yazidu Oktoba 20, 2018 na Joseph Sinkala Oktoba 28, 2018 mjini Tanga, yote kwa KO.Mwakinyo amepoteza mapambano mawili tu kati ya 17 aliyocheza akipigwa na Shaaban Kaoneka Mei 14, 2016, Dar es Salaam na Mrusi Lendrush Akopian, Moscow Desemba 2, 2017.Akizungumza baada ya pambano hilo Mwakinyo aliishukuru Kampuni ya bahati nasibu ya SportPesa na kusema ushindi wake ni zawadi kwa Watanzania wote. Baada ya ushindi huo, Mwakinyo ambaye ni bingwa wa taji la Kimataifa la Universal Boxing Organization (UBO).