 Mashindano hayo yajulikanayo kama  MT-2414 Road Bike Challenge Arusha  yameandaliwa na udhaminiwa na kanisa la Infinity Groly Church la jijini hapa kushirikiana na Chama cha Baiskeli mkoa Arusha (ACC).Akizungumza jana, Mchungaji wa kanisa hilo ambao ndio wadhamini wakuu, Joel Senny alisema lengo kuu ni kuhamasisha vijana wajikite katika kupenda michezo hasa mchezo huu wa baiskeli ili waweze kujiepusha na tabia hatarishi zisizofaa katika jamii. Pamoja na hilo pia sisi kama kanisa tumeona tusiwapoteze watu hivyo tunasisitiza kuwa mbali na maombi kuna matatizo mengine yanatatuliwa kwa watu kufanya mazoezi,  alisema Senny.Naye mwenyekiti wa ACC, Moses Andrew alisema kuwa wanashukuru kwa kupata udhamini kutoka kanisa hilo kwani itasaidia kujenga na kuimarisha chama na mchezo wa baskeli mkoa wa Arusha. Mpaka sasa maandalizi yanakwenda vizuri na tayari mikoa saba imethibitisha kufika kushiriki mbio hizo ambayo ni wenyeji Arusha, Mwanza, Morogoro, Dar es Salaam, Manyara, Shinyanga na Mbeya," alisema Andrew.Zawadi mbalimbali zitatolewa ambapo kwa mshindi wa kwanza kwa wanaume kilomita 100 atajinyakulia Sh 500,000, mshindi wa pili atajipatia Sh 300,000 wakati wanne Sh 200,000 na mshindi wa tano Sh 50,000.Alisema kuanzia mshinsi wa sita hadi wa 20, kila mmoja ataondoka na zawadi za fedha taslimu, ambazo hakuzitaja.Kwa wanawake na wazee watakaoshiriki kilometa 60 kwa pamoja mshindi wa kwanza atajishindia Sh 100,000, mshindi wapili 50,000 na watatu Sh 30,000.