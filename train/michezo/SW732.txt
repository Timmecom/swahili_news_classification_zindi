 KINARA wa upachikaji wa mabao kwenye Ligi Kuu Tanzania Bara (TPL), Salim Ayee amesema angekuwa anachezea timu kubwa za Simba na Yanga angejumuishwa kwenye kikosi cha Taifa Stars.Mchezaji huyo anayeichezea timu ya Mwadui ya Shinyanga, mpaka sasa amepachika mabao 14 na kuongoza orodha ya wachezaji waliofunga mabao mengi akiwapiku Heritier Makambo wa Yanga na Meddie Kagere wa Simba ambao kila mmoja amefunga mabao 12.Hata hivyo, pamoja na kuwa kinara wa ufungaji kwenye ligi kocha wa Taifa Stars, Emmanuel Amunike hakumjumisha mshambuliaji huyo chipukizi kwenye kikosi chake.Akizungumza na gazeti hili jana, Ayee anayotokea Tanzania visiwani alisema angekuwa anacheza Simba au Yanga angeweza kuitwa Taifa Stars. Naamini ningekuwa nacheza timu kubwa kati ya Simba na Yanga au hata Azam ningeitwa, inawezekana wana vigezo vikubwa wanavyoangalia au kuna wanaofanya vizuri zaidi yangu,  amesema Ayee.Ayee alisema anashangaa pamoja na kuongoza kwa kufumania nyavu kwa miezi miwili ameshindwa kupewa tuzo ya mchezaji bora wa mwezi.