 PAZIA la Ligi Kuu ya Zanzibar linafunguliwa leo kwa mchezo wa ngao ya hisani utakaowakutanisha vikosi vya KMKM na JKU.Mchezo huo ambao utaenda sambamba na utoaji wa zawadi kwa bingwa na makamo bingwa umepangwa kuchezwa saa 10:00 za jioni kwenye uwanja wa Amani mjini hapa.Akizungumza na mwandishi wa habari hizi katibu wa kamati teule ya ZFA Taifa, Mohammed Ali Hilal  Tedy  alisema maandalizi ya mchezo huo tayari yameshakamilika.Alisema kuwa mbali ya kukabidhiwa zawadi ya ngao kwa mshindi wa mchezo huo, pia watawakabidhi JKU zawadi zao za ubingwa wa Ligi Kuu na Zimamoto ambae ni makamo bingwa. Alisema kuwa zawadi hizo ambazo watakabidhiwa ni vikombe na fedha taslimu.