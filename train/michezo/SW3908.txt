 MSHAMBULIAJI wa Polisi Tanzania, Ditram Nchimbi ameitwa kuitumikia timu ya soka ya taifa  Taifa Stars  saa chache baada ya kuifuingia timu yake mabao matatu katika mchezo dhidi ya Yanga waliotoka sare ya mabao 3-3.Awali, kilitangazwa kikosi juzi mchana cha wachezaji 28 kwa ajili ya kujiandaa na mchezo wa kimataifa wa kirafiki dhidi ya Rwanda utakaochezwa Oktoba 14, mwaka huu lakini jina lake halikuwemo.Kwa mujibu wa taarifa ya Shirikisho la Soka Tanzania (TFF) iliyotolewa jana na Ofisa Habari na Mawasiliano Clifford Ndimbo Kaimu Kocha Mkuu wa Stars Ettiene Ndayiragije amemuongeza mchezaji huyo kuongeza nguvu katika safu ya ushambuliaji. Nchimbi ataungana na wenzake 28 kujiandaa na mchezo wa kirafiki dhidi ya Rwanda utakatumika kama sehemu ya maandalizi ya mchezo wa marudiano wa CHAN dhidi ya Sudan utakaochezwa Oktoba 28, ilisema taarifa hiyo.Katika mchezo huo dhidi ya Yanga Nchimbi alionyesha kiwango cha hali ya juu akihusika katika mabao yote matatu ya timu yake. Huenda kiwango hicho kikawa kimemvutia Kaimu Kocha Mkuu wa Stars Ettiene Ndayiragije na kuamua kumuongeza na kufikisha idadi ya wachezaji 29.Mbali na huyo, wengine waliotwa awali ni pamoja na Juma Kaseja, Metacha Mnata, Said Kipao, Salum Kimenya, Shomari Kapombe, Gadiel Michael, Mohamed Hussein, Kelvin Yondan, Erasto Nyon, AbdulAziz Makame, Bakari Nondo, Jonas Mkude, Mudathir Yahaya, Idd Suleiman na Salum Abubakar.Wengine ni Frank Domayo, Muzamil Yassin, Kelvin John, Andrew Simchimba, Shaaban Idd, Ayoub Lyanga, Miraji Athuman, Feisal Salum, Mbwana Samatta, Simon Msuva, Abdilaiye Yusuph, Farid Mussa na Himid Mao.