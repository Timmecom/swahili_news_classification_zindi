 TIMU ya taifa ya Burundi imeanza mazoezi ikijiandaa kuikabili Tanzania, Taifa Stars, katika mchezo wa kufuzu kwa Kombe la Dunia utakaofanyika Septemba 4 jijini hapa.Tayari Kocha Mkuu wa Burundi, Alain Olivier Niyungeko ametangaza kikosi cha awali cha wachezaji 29, ambacho kitaikabili Timu ya Taifa katika mchezo huo wa kufuzu kwa Kombe la Dunia 2022 Qatar.Timu hiyo ya Burundi ndio itakuwa mwenyeji wa mchezo huo wa kwanza dhidi ya Taifa Stars utakaofanyika Septemba 4 kwenye Uwanja wa Intwari jijini hapa. Tanzania, Taifa Stars wenyewe watakuwa wenyeji wa mchezo wa marudiano utakaofanyika Septemba 7, 2019 jijini Dar es Salaam.Wakati huohuo, timu hiyo ya taifa ya Burundi imeanza mazoezi wiki iliyopita kwenye Kituo cha Taifa cha Shirikisho la Soka la Burundi (FFB). Lengo letu ni kushinda tangu mchezo wa kwanza hadi wa mwisho wa mchujo,  alisema meneja wa timu ya Burundi Mutima Constantin, ambaye alikutana uwanjani na kocha wa taifa Olivier Niyungeko.Kikosi cha wachezaji 29 cha timu ya taifa ya Burudi hiki hapa:- Ndikumana Justin, Nahimana Jonathan, Arakaza Mac Arthur, Nshimirimana David, Ngando Omar, Moussa Omar, Nsabiyumva Fr d ric, Bacanamwo Jo l, Ramazani Diamant, Harerimana Rachid L on, Ndaye Chancel, Duhayindavyi Gael, Bigirimana Gael, Kwizera Pierrot, Amissi C drid, Nahimana Shassiri, Moustafa Francis, Kamsoba Elvis na Akimana Akonkwa.Wengine waundao kikosi hicho ni Kasongo Benjamin, Ulimwengu Jules, Amissi Mohamed, Kanakimana Bienvenue, Shabani Hussein Tchabalala, Fiston Abdoul Razzak, Berahino Saido, Laudit Mavugo, Bimenyimana Bonfils Caleb na Shaka Bienvenu.