 Mgeni rasmi katika uzinduzi huo, alikuwa ni Waziri wa Tawala za Mikoa na Serikali za Mitaa (TAMISEMI), Selemani Jafo. Uzinduzi huo pia ulihudhuriwa na wanafunzi wa shule za sekondari, walimu, viongozi mbalimbali wa mkoa na michezo Katika uzinduzi huo, Jafo alikabidhi vifaa vya michezo kwa timu za sekondari zilizokuwepo.Vifaa hivyo vya michezo vimetolewa na Kampuni ya Coca-Cola ambayo ni wadhamini wakuu wa mashindano hayo, ambapo mwaka huu imepanga kutoa vifaa vya michezo kwa shule 4,000 za sekondari zilizopo sehemu mbalimbali nchini.Jafo alisema kampuni ya Coca-Cola kwa kudhamini mashindano hayo, kutafanikisha jitihada za kuendelea kuibua vipaji vya wachezaji chipukizi wa michezo ya soka na mpira wa kikapu.Waziri huyo alisema kupitia mashindano hayo, kutaibuliwa vipaji vya wanariadha watakaotamba katika kipindi cha miaka ijayo.Meneja wa chapa ya Coca-Cola, Sialouise Shayo, alisema Kampuni ya Coca-Cola inajivunia kuwa mdhamini wa mashindano hayo kwa kipindi cha miaka mitatu mfululizo na inaamini vipaji vingi vimeibuliwa na vitaendelea kuibuliwa.Shayo alisema mbali na uzinduzi wa UMISSETA ngazi ya mkoa uliofanyika mkoani Dodoma, utafanyika katika mikoa ya Kagera, Tanga, Mtwara, Singida na Zanzibar.Alisema uzinduzi kwa ngazi ya taifa, utafanyika mkoani Mwanza, ambako pia mashindano hayo yatafanyika.