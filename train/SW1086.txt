  Tawi letu hili la kipekee litatumika kuhudumia wateja wetu wote wakubwa na kukidhi matakwa yao kikamilifu kwa kutoa huduma zote za kibenki za kipekee katika eneo maalumu. Jitihada hizi zinaenda pamoja na dhamira ya Benki ya Exim ya kutoa huduma bora kwa wateja wake katika nyanja zote,  alisisitiza.Manek alisema kuwa tawi hilo mkoani Arusha lina wataalamu wa kutosha walio tayari kutoa ufumbuzi mbali mbali za masuala ya kibenki ili kukidhi matakwa ya wateja wakubwa.Alisema benki yake imejikita katika mkakati madhubuti unaolenga kuiwezesha benki hiyo kuwa benki inayoongoza katika utoaji wa huduma bora za kifedha Tanzania na zaidi. Ikiwa ni sehemu ya mkakati wetu, tumejikita katika mkakati wa kutanua huduma zetu kupeleka bidhaa na huduma zetu bora kwa wateja wetu Tanzania nzima pamoja na matawi yetu mengine nje ya nchi. Tuna imani kuwa tawi letu litasaidia katika shughuli za kiuchumi hapa mkoani Arusha, ikiwa ni pamoja na shughuli za misitu, maendeleo ya wiwanda, madini, ukanda wa kilimo-uchumi, maliasili na wanyamapori pamoja na maendeleo ya makazi,  aliongeza.Alisema katika mkakati huo, benki yake inalenga kufikisha jumla ya matawi 50 nchi nzima pamoja na machine za kutolea fedha (ATM) 100 ifikapo 2016,  alisema.Kwa upande wake, Meneja Mkuu wa tawi hilo jipya, Hamad Said wakati wa hafla hiyo alisema kuwa tawi hilo litaendelea kutoa huduma kwa wakati na kumpa mteja uzoefu wa kipekee. Wateja wetu wakubwa sasa wataweza kufaidika na huduma zetu mbali mbali katika sehemu moja ambazo zitatosheleza kikamilifu mahitaji yao yote. Tunajiamini kuwa wateja wetu wataona faida zake na kutumia fursa hii kikamilifu,  alisema.Mkuu wa Mkoa wa Arusha, Magesa Mulongo wakati wa hafla hiyo aliwaasa umekuja katika muda muafaka ambapo mkoa huo unatarajia kupata miradi mbali mbali ya kimaendeleo katika sekta mbalimbali, ikiwemo sekta ya miundombinu. Ni matumaini yangu kuwa tawi hili litakuwa chachu ya maendeleo mkoani Arusha. Natoa fursa hii kuwakumbusha wafanyabiashara mkoani hapa kuchangamkia fursa hii,  alisema.Hata hivyo, Mulongo alitoa changamoto kwa benki hiyo kutoa huduma bora siyo tu kwa wateja wakubwa bali hata wateja wadogo (SMEs) kwa kuwa wana mchango mkubwa katika ukuaji wa uchumi wa taifa.