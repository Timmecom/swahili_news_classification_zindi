 KATIBU Mkuu wa Chama Cha Mapinduzi (CCM), Dk Bashiru Ally amekitangaza kijiji cha Nzali kuwa kituo cha uhamasishaji Mkoa wa Dodoma.Alisema hayo katika kijiji cha Nzali kata ya Chilonwa Wilaya ya Chamwino mkoani Dodoma wakati wa uzinduzi wa maadhimisho ya miaka 42 tangu kuzaliwa kwa CCM na kubainisha kuwa maadhimisho hayo yatadumu kwa mwezi mzima.Kauli ya Dk Bashiru imekuja wakati wa maadhimisho hayo ambapo zaidi ya vikundi 30 vya ngoma vilijitokeza kwenye uzinduzi wake vikiimba nyimbo za hamasa pamoja na kuelezea miradi inayotekelezwa na Serikali ya awamu ya tano.Amesema wakati huu ambapo nchi iko katika vita ya kiuchumi kila kitu kinahitaji hamasa. Tunahitaji kufufua hamasa za kisiasa kwa nyimbo, na sasa tunatakiwa kuwepo na vikundi vya hamasa, tunataka sanaa inayohamasisha kushiriki vita vya kiuchumi  alisema.Alisema yeye pamoja na msemaji wa chama hicho Humprey Polepole watafika kijijini hapo kujifunza watu wanavyojitolea kuwa na hamasa. Msiishie kukisifia tu chama kikosoeni kwa adabu  alisema.Katibu Mpya Idara ya Oganaizesheni CCM Pereira Ame Silima, amesema tangu aingie kwenye siasa na kuzunguka maeneo mbalimbali nchini hajawahi kuona hamasa kubwa katika aliyoikuta katika kijiji cha Nzali. Sijawahi kuona hamasa kubwa kama hii niliyokuta kijiji hiki, lazima nikiri hilo. Hapa kuna hamasa kubwa wasanii wanaimba na kupiga ngoma na kueleza umma kazi zinazofanywa na serikali yao  alisema.