 SHIRIKISHO la Soka Tanzania (TFF) limesema kuwa litapitia upya orodha ya waamuzi wanaochezesha Ligi Kuu Tanzania Bara ili kubaini kama kuna waamuzi wamepangwa kuchezesha timu moja mechi nyingi.Hayo yameisemwa na Katibu Mkuu wa TFF, Wilfred Kidao wakati akizungumza na Shirika la Utangazaji Tanzania (TBC) kipindi cha Jambo Afrika, Jambo Tanzania jana asubuhi.Kidao alisema kuwa Jumatatu atakapoingia ofisini, atapitia orodha ya waamuzi wanaochezesha ilikuangalia kama kuna mwamizi amepangia kuchezesha timu moja mechi nyingi.Pia alisisitiza kuwa TFF itaendelea kuwa makini katika suala zima la maamuzi kuchezesha kwa haki na wataendelea kuwafuta kwa wale watakaobainika kufanya uependeleo kwa baadhi ya timu.Alisema kuwa adhabu waliopewa baadhi ya waamuzi itasaidia kuwarekebisha kwani baada ya kuondolewa, watapelekwa katika ligi za madaraja ya chini, ambako huko watajirekebisha.Akizungumzia kuhusu udhamini wa Ligi Kuu, Kidao amesema kuwa ligi hiyo sio kama haina mdhamini ila imeanza bila ya kuwa na mdhamini lakini ni matarajio yake kuwa watapata mdhanini kwani bado kuna mazungumzo yanayoendelea.Alisema anaamini hivi karibuni TFF itatoa taarifa kuhusu mambo yote ya udhamini wa Ligi Kuu msimu huu, ambapo alisema klabu zinatakiwa kuwa na wadhamini wao, huku TFF ikitafuta wadhamini kwa ajili ya kuendeshea ligi hiyo.