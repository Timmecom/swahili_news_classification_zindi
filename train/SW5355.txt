 TIMU za Azam na KMC, leo zinaingia uwanjani katika michezo ya kwanza ya kombe la Afrika Mashariki na kati Cecafa Kagame Cup, michezo itakayofanyika nchini Rwanda ambako michuano hiyo inafanyika.Wakati Azam ikiikabili Mukura Fc, wenzao KMC watakabiliana na timu ya Atlabara ya Sudan Kusini. Mechi zote zitachezwa leo nchini humo.Kuelekea michuano hiyo inayojumuisha timu 16, timu za Simba na Yanga zilijiondoa , kwa madai kuwa wanahitaji muda wa kupumzisha baadhi ya wachezaji wao waliosafiri kwenye michuano ya Mataifa ya Afrika(AFCON) yanayoendelea nchini Misri.Azam ambao ni mabingwa watetezi wa michuano hiyo tayari wamewasili nchini Rwanda kuanza harakati za kutetea ubingwa wao ambao waliouchukua miaka miwili mfululizo. Kocha Msaidizi wa Azam FC, Idd Cheche alisema kuwa wachezaji wake watapambana kupata matokeo chanya kwenye michezo yote ili kutetea kombe lao. Hatuwatambui vizuri Mukura ambao tutacheza nao mchezo wa kwanza ila tutaingia uwanjani kupambana huku tukitambua tuna jukumu la kukupeperusha bendera ya taifa, alisema Cheche.Azam imepangwa kundi B na timu za Bandari, KCCA Fc za Kenya na Mukura Fc ya Rwanda, wakati KMC ipo kundi A na timu za Rayon Sports ya Rwanda, TP Mazembe kutoka Congo na Atlabara ya sudani Kusini.Timu zingine ni zilizopo kwenye kundi C ni APR ya Rwanda, Green Buffaloes ya Zambia, Heegan Fc kutoka Somalia na Proline Fc ya Uganda, kundi D linajumuisha timu za Gor Mahia ya Kenya, DCMP kutoka Congo, KMKM kutoka Zanzibar na AS Ports ya Djibouti.Simba inaongoza kwa kuchukua mara sita ubingwa huo, ikifuatiwa na Yanga, Gor Mahia, Tusker Fc na AFC Leopard ya zilizotwaa mara tano.