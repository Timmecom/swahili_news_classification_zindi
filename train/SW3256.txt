 KAMATI za kuchunguza mfuko wa jamii wa North Mara zimebaini, Mkuu wa Wilaya ya Tarime, Glorious Luoga aliomba Sh milioni 241 kwenye mfuko huo kwa ajili ya uwekezaji wa mradi wa miwa.Uundwaji wa kamati hizo ulitokana na agizo la Rais John Magufuli la kuitaka Wizara ya Madini na mkoa wa Mara kuunda kamati za kuchunguza mfuko wa jamii wa North Mara.Aidha kamati hizo zimebaini fedha hizo ziliingizwa kwenye mfuko wa Katibu Tawala wa Wilaya ya Tarime na kwamba fedha hizo pia zilitumika kinyume cha utaratibu na kanuni za fedha za serikali.Akizungumza na waandishi wa habari mjini Musoma, Waziri wa Madini Angellah Kairuki alisema kamati hizo ziliundwa kufuatia maagizo ya Rais Magufuli Septemba 7 mwaka huu alipofanya ziara wilayani Tarime ambapo wananchi wa Tarime waliulalamikia mfuko huo kuwa unanufaisha baadhi ya watu.Aliiagiza Taasisi ya Kuzuia na Kupambana na Rushwa (TAKUKURU) kufanya uchunguzi juu ya watumishi waliohusika na matumizi ya Sh milioni 214 kutoka katika mfuko huo kinyume cha taratibu.Pia ameiagiza Wakala wa Usajili, Ufilisi na Udhamini (RITA) kuvunja bodi ya mfuko huo wa jamii wa North Mara baada ya kamati kubaini bodi hiyo imekuwa ikifanya kazi kinyume cha utaratibu.Alisema kamati zimebaini wajumbe wa bodi hiyo wamekuwa wakijikopesha fedha kinyume cha utaratibu. Alimwagiza DC Luoga kuruhusu fedha ambazo zilitakiwa kulipwa na mgodi wa Acacia North Mara kama mrabaha wa wa asilimia moja kwa kampuni ya Keng anya kuingizwa mara moja kwani kwa kufanya hivyo ameikosesha serikali kodi na mchango uliokuwa utolewe na kampuni hiyo kwa mfuko huo wa jamii fedha ambazo zingetumika kwa maendeleo ya wananchi wanaozunguka mgodi wa North Mara.Kuhusu umiliki wa leseni, alisema vijiji vitano vya Kewanja, Genkuru, Nyamwaga, Nyangoto na Kerende vilikuwa vikimiliki leseni tano za utafiti zilizobadilishwa kuwa leseni za uchimbaji mwaka 1995.Alisema vijiji hivyo viliingia makubaliano na mgodi wa East Afrika uliokuwa ukifanya shughuli zake eneo hilo na kukubalina malipo ya mrabaha wa asilimia moja ya dhahabu itakayochimbwa maeneo hayo.Alisema mwaka huo Keng anya Enterprises yenye leseni ya utafiti nayo iliibadilisha na kuwa leseni ya uchimbaji kabla ya kuingia makubaliano na mgodi wa East Africa ilivyokuwa kwa vijiji vitano awali.Alisema mwaka 2004 Keng anya Enterprises ilianzisha mchakato wa uanzishwaji wa mfuko wa jamii uliosajiliwa mwaka 2012 ambapo wachangiaji ni Keng anya na mgodi wa dhahabu wa Acacia North Mara. Alisema mfuko huo ulikuwa chini ya uongozi wa bodi yenye wajumbe wa vijiji vya Kewanja, Genkuru, Nyamwaga, Kerende na Nyangoto na kutoka kampuni ya Acacia north Mara na Keng anya Entreprises.