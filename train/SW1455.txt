 Mkuu wa Wilaya ya Bagamoyo Zainabu Kawawa anatamani wilaya hiyo iwe kitovu cha utalii nchini Tanzania.Amesema, Bagamoyo ina vivuto vingi vya utalii vinavyohitaji uwekezaji mkubwa zikiwemo hoteli. Yaani hiyo ndiyo ndoto yangu. Ndoto yangu kubwa sana ipo kwenye kuifanya Bagamoyo kuwa kitivo cha utalii amesema ofisini kwake mjini Bagamoyo.Amesema fukwe za Bagamoyo bado hazijawekezwa kikamilifu, na kwamba, maeneo ya kihistoria wilayani humo ni fursa nzuri kwa uwekezaji.Zainabu ameyasema hayo wakati akizungumza na timu ya wafanyakazi wa Kampuni ya Magazeti ya Serikali (TSN) ikiwa ni sehemu ya maandalizi ya Maonesho ya Viwanda Mkoa wa Pwani 2019 na kongamano hilo. Maeneo ambayo naweza kusema hayajaguswa kikamilifu ni kwenye maeneo ya fukwe ambako tunaweza tukawa na hoteli za kitalii kwa sababu kwa ujumla Bagamoyo ina vivutio vingi sana vya kitalii ambavyo vinahitaji uwekezaji mkubwa  amesema.Zainabu amesema fursa ya utalii kwenye fukwe za Bagamoyo inahitaji uwepo wa hoteli na kwamba hata kwenye Hifadhi ya Taifa ya Saadani hakuna hoteli za kutosha. Lakini pia fukwe zetu za bahari bai hazijaendelezwa, zinahitaji kuendelezwa. Lakini pia kwenye sekta ya uvuvi na kwenyewe pia, uchumi wa Bagamoyo unategemea sana uvuvi amesema. Amesema Serikali imetoa shilingi bil 1.6/- kwa ajili ya ujenzi wa soko la kisasa la samaki hivyo kuna fursa ya kuwekeza kwa kujenga kiwanda cha samaki. Kwa hiyo nawakaribisha wawekezaji wanaopenda kuja kuwekeza Bagamoyo, ardhi bado tunayo nzuri kabisa yenye rutuba katika maeneo mbalimbali. Tunavyo viwanda zaidi ya sitini vikubwa, vidogo na vya kati. Na vile vidogo kabisa sijavitaja kabisa hapo amesema.