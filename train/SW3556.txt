 WAZIRI wa Viwanda, Biashara na Uwekezaji, George Kakunda amesema serikali ya Cuba ipo tayari kuendeleza ushirikiano na serikali ya Tanzania kwa kuwekeza katika uzalishaji wa miwa na viwanda vya sukari nchini.Kakunda alitoa kauli hiyo baada ya kufanya mazungumzo na Naibu Waziri wa Kilimo wa Cuba, Jose Rodriguez aliyekuwa akiongoza ujumbe kutoka Cuba ambao walikuwa na mazungumzo juu ya kuimarisha uhusiano katika kiwanda cha viuadudu wa viluwiluwi wa mbu wa malaria.Mazungumzo hayo yalifanyika katika ofisi za Shirika la Taifa la Maendeleo (NDC) yakihudhuriwa pia na Balozi wa Cuba nchini, Profesa Lucas Domingo, Katibu Mkuu wa Wizara ya Viwanda, Biashara na Uwekezaji, Profesa Elisante Ole Gabriel na Mkurugenzi Mwendeshaji wa NDC, Profesa Damian Gabagambi na maofisa wengine wa serikali. Tumeomba tuongeze ushirikiano katika eneo la uzalishaji wa miwa na viwanda vya sukari hapa Tanzania. Lakini tumeenda mbali zaidi, tumewaomba wenzetu waongeze na ushirikiano wa kiutamaduni, mfano kuleta matamasha mfano ya muziki wa charanga,  alisema Waziri Kakunda. Kwa upande wake, Almas alisema ushirikiano wa Tanzania na Cuba umekuwa wa siku nyingi tangu wakati wakiwa katika matatizo na kuishukuru Tanzania kwani walikuwa tayari hata kuipigania nchi hiyo Umoja wa Mataifa wakati wamewekewa vikwazo vya kiuchumi.Alisema umuhimu wa kuimarisha uhusiano na wanaangalia sasa juu ya uwekezaji katika mashamba ya miwa na viwanda vya sukari.  Mungu akijalia mbele ya safari tutaangalia uwezekano wa uzalishaji wa mashamba ya miwa na viwanda vya sukari kwa sababu ni mambo ambayo tukiyafanya kwa dhati matokeo mazuri ya ziara hii yatakuja kuonekana   alisema. Serikali ya Cuba ni mmiliki mshirika na Tanzania katika uanzishwa wa kiwanda cha Biotec Product kilichopo kibaha mkoani Pwani kikikusudia kuzalisha lita milioni mbili za dawa za viuadudu vya kuua viluwiluwi wa mbu waenezao ugonjwa wa malaria nchini.