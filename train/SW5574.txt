 KIKOSI cha timu ya soka ya taifa chini ya umri wa miaka 20  Ngorongoro Heroes  kimeanza vyema michuano ya Kombe la Chalenji baada ya kuifunga Ethiopia mabao 4-0 katika mchezo uliopigwa kwenye Uwanja wa Jinja Uganda jana. Michuano hiyo inasimamiwa na Baraza la vyama vya soka Afrika Mashariki na Kati (Cecafa) na Ngorongoro na Ethiopia ziko kundi B pamoja na Zanzibar iliyofungwa na mabao 5-0 na Kenya jana.Katika mchezo huo uliotawaliwa na Ngorongoro ushindi ulipatikana kwa mabao ya Andrew Simchimba aliyeibuka nyota wa mchezo huo baada ya kufunga mabao matatu dakika ya 38,49, na 85 huku Kelvin John akifunga bao la kuongoza katika dakika ya 18. Baada ya mchezo huo, Ngorongoro kesho itacheza na Kenya kwenye uwanja huohuo kabla ya kumaliza na ndugu zao wa Zanzibar Alhamisi ya wiki hii. Michuano hiyo ilianza kuchezwa juzi nchini kwa wenyeji Uganda kutoka sare ya bao 1-1 na Eritrea.