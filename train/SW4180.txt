 RAYON Sports imerejea katika makali yake baada ya mwishoni mwa wiki kuibuka na ushindi wa mabao 3-0 dhidi ya Mukura katika mchezo wa Ligi Kuu ya Azam ya Rwanda uliofanyika kwenye Uwanja wa Huye Stadium, na kutua katika nafasi uya pili ya msimamo wa ligi hiyo.Mfungaji hatari Mburundi Jules Ulimwengu alifunga bao lake la 11 msimu huu, na likiwa la pili kuifungia Rayon Sports tangu alipojiunga na timu hiyo akitokea Sunrise mwezi uliopita, na kuiwezesha timu yake hiyo kuibuka na ushindi huo wa mabao 3-0.Mchezo huo ulioanza kwa kasi kwa timu zote kushambuliana kwa zamu katika dakika 10 za mwanza kila moja ikitaka kuondoka na pointi zote tatu, lakini Mukura walijikuta wakiwa nyuma katika dakika ya 14 kwa bao lilifungwa na kiungo wa Rayon Sports Olivier Niyonzima.Wakati wenyeji wakihangaika kusaka bao la kusawazisha, huku wakikosa nafasi kadhaa, mshambuliaji mzaliwa wa Ghana Micheal Sarpong   ambaye mwezi uliopita alichaguliwa kuwa mchezaji bora wa mwaka wa klabu hiyo, aliongeza ushindi wa Rayon katika dakika ya 28.Bao hilo likifanya kikosi hicho cha kocha Roberto Oliveira kuwa mbele kwa mabao 2-0 hadi kipindi cha kwanza kinamalizika. Dakika 20 tangu kuanza kwa kipindi cha pili, Ulimwengu, mwenye umri wa miaka 19, alifunga bao kwa mkwaju mkali na kuongeza chumvi katika kidonda cha timu ya Francis Haringingo, ambayo ilikuwa imepoteza mchezo mmoja tu dhidi ya Polisi msimu huu.Huu ni ushindi wa kwanza wa Rayon Sports dhidi ya timu hiyo inayovaa jezi ya rangi nyeusi na njano katika mechi zao tano timu hizo zilipokutana, huku Makura ikishinda mechi mbili na kutoka sare mara mbili na the Blues.Ikishinda, Rayon ambao ni mabingwa mara nane iliwatoa katika nafasi ya pili Mukura kwa tofauti ya magoli (17) ukilinganisha na Mukura yenye mabao tisa, Timu zote mbili zinalingana kwa pointi kila moa ikiwa na pointi 37, kutoka katika mechi 17 zilizocheza.Mabingwa watetezi APR, ambao waliifunga Musanze 2-0 Alhamisi, wanaoongoza katika msimamo wa ligi hiyo kwa pointi 41, wakati SC Kiyovu ikikamilisha nne bora ikiwa na pointi 29. Amagaju, ambayo ina chechemea katika msimamo huo iko mkiani ikiwa mwa timu 16 ikiwa na pointi zake nane.