 MSANII wa muziki wa Bongo Fleva, Elias Barnaba  Barnaba  amemshauri msanii Lulu Euggen  Amber Lulu  kuacha tabia ya ulevi wa pombe na kujisitiri ili kuwa na nidhamu katika kazi yake ya muziki.Akizungumza na EATV, Barnaba alisema wasanii wanapaswa kujitambua kwanza na kujua umuhimu wao katika jamii ili kuwa na heshima katika kufanya kazi kwa weledi. Wajitambue na watambue nafasi zao katika jamii kwa sababu sanaa sio kukaa uchi, kuhusu Amber Lulu ni kuendelea kumsihi kama dada yangu ajaribu kurudi, najua anaanguka, anajikwaa najaribu kumsihi apunguze pombe ili kulinda maadili,  alisema Barnaba.Barnaba alizungumzia Nyumba ya Kukuza Vipaji Tanzania (THT) kuwa ipo katika ukarabati maalumu na kuanzia Agosti 19 mwezi huu itazinduliwa tena.Aliwajibu wanaombeza kuwa hajatoboa kwenye muziki upande wa kimataifa kwa kusema, bado anaamini kwenye muziki mzuri japo hajavuka soko la kimataifa, la msingi wanatakiwa waheshimu uwepo wake kwenye muziki.