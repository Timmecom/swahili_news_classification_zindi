 Rais wa Marekani Donald Trump ametetea uhusiano wa nchi yake na Saudi Arabia bila kujali tuhuma za mauaji ya mwanahabari, Jamal Khashoogi zinazoikabili taifa hilo la Uarabuni.Trump ameeleza kuwa huenda Mwanamfalme Mohamed Bin Salman wa Saudia alifahamu fika kuhusu mauaji ya mwanahabari huyo, hata hivyo jambo hilo haliweza kuathiri uhusiano wa nchi hizo.Kwenye taarifa yake kwa vyombo vya habari, Trump amesema kuwa asingependa kuharibu uchumi wa dunia kwa kuwa na uhusiano mabaya na Saudi Arabia.Nchi ya Saudi Arabia ni mdau wetu mkubwa na imekubali kuwekeza fedha nyingi sana nchini Marekani, ikiwa ni pamoja na kununua silaha, tukivunja mikataba hii, Urusi na China watanufaika na fedha hizi,  aliongeza.Uchunguzi wa shirika la kijasusi la nchi hiyo CIA ulioripotiwa na vyombo vya habari vya Marekani unaonesha kuwa uwezekano ni mkubwa kuwa bin Salman aliidhinisha mauaji ya Khashoggi.Hata hivyo, Trump anasema uchunguzi huo haujakamilika kwa asilimia 100.