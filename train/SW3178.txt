 MKOA wa Dar es Salaam unaongoza kwa kuwa na wagonjwa 4,029 na vifo vitatu vilivyosababishwa na ugonjwa wa Dengue.Hayo yamesemwa na Waziri wa Afya, Maendeleo ya Jamii, Jinsia, Wazee na Watoto, Ummy Mwalimu leo Ijumaa, Bungeni Dodoma wakati akitoa kauli ya serikali juu ya ugonjwa huo ambao umeripotiwa tayari umeshaambukizwa kwa watu 4,320.Mikoa mingine Dodoma ambayo inaripotiwa kuwa na wagonjwa watatu na kifo kimoja ni Tanga wagonjwa 207, Pwani 57, Morogoro16, Arusha 3, Singida 2 na Kagera 2.  Wizara imeendelea kuimarisha mikakati ya kudhibiti ugonjwa huu, kwanza kwa kuandaa mpango wa dharura wa miezi sita wa kukabiliana na ugonjwa huu,  amesema.Ameeleza kuwa mpango huo utafanikisha kuangamiza mazalia ya mbu wapevu, kuimarisha uchunguzi na matibabu ya ugonjwa huu, pamoja na kutoa elimu kwa jamii kupitia vyombo vya habari.