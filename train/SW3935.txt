 Akichangia Bajeti ya Wizara ya Elimu, sayansi na Teknolojia, Mbunge wa Chemba, Juma Nkamia (CCM) alisema, michezo hiyo imeshuka thamani kutokana na serikali kutoipa uzito na kutoithamini.Nkamia alisema kinachotakiwa kwa serikali, ni kuthamini michezo hiyo, ambayo ni muhimu katika kuandaa vijana kwa ajili ya timu za taifa.Amesema serikali inatakiwa kuipandisha hadhi na kuijali kwani ndiyo iliyowaibua wachezaji wa zamani kama Zamoyoni Mogela, Abeid Msiba, Makumbi Juma na wengineo na kuwa wachezaji wakubwa nchini.Amesema michezo hiyo inatakiwa kuwa na tija na faida kwa taifa, kwani ndiyo chimbuko la kuandaa vijana katika kuingia kwenye timu za taifa. Mbunge wa Viti Maalumu, Nuru Awadh Bafadhili (CUF) alisema michezo hiyo ya Umiseta inatakiwa kuthaminiwa na serikali kwa kupewa fedha za kutosha kuindesha. Zimekuwa zikitolewa fedha kidogo, kitendo ambacho kinawafanya walimu washindwe kuendesha michezo vizuri, wafanye kwa kujitoleee na wakati mwingine kutakiwa kuwasaidia wanafunzi wao wanapokuwa katika michezo hiyo,  amesema.Amesema hata walimu wanaokuwa kwenye michezo hiyo wanakuwa hawana fedha za kujikimu, hivyo ni vema serikali ikatoa fungu la kutosha kwa ajili ya kuendesha michezo hiyo.