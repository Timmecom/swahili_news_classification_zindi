 KOCHA wa zamani wa timu ya Dodoma FC inayoshiriki Ligi Daraja la Kwanza, Jamhuri Kiwelu  Julio  amewaasa viongozi wa timu za Simba na Azam zinazotarajia kuiwakilisha nchi kwenye michuano ya kimataifa kuzingatia mahitaji ya makocha wao.Simba na Azam ndio wawakilishi wa michuano ya kimataifa msimu ujao baada ya kutwaa ubingwa wa Ligi Kuu (Simba) na Azam kutwaa kombe la Shirikisho FA. Akizungumza na gazeti hili jana, Julio alisema katika kipindi hiki viongozi wa timu hizo waache kufanya usajili kwa kukomoana na timu za ligi ya ndani bali wanapaswa wajikite kufanya usajili wa maana kwa kuzingatia michuano ya kimataifa ili wakianza kushiriki wasilitie aibu taifa.