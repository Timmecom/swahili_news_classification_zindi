 UBALOZI wa Thailand nchini umeanza mikakati ya kutenga maeneo mbalimbali kwa ajili ya kilimo cha mpunga na kujenga viwanda kwa ajili ya kuchakata zao hilo.Huu ni uzalishaji wa kisasa ambao utashuhudia Uganda ikizalisha mpunga maradufu kutokana na uwepo wa ardhi yenye kufaa kwa kilimo hicho. Akizungumza katika siku ya kitaifa ya Thailand wiki iliyopita, Balozi huyo, Cherdkiat Atthakor ambaye anawakilisha katika eneo lote la Afrika Mashariki, alisema ofisi yake imewasiliana na wawekezaji wa Thailand kwa ajili ya kuja kuwekeza katika Kanda ya Afrika Mashariki. Mbali na kiwanda cha mpunga, pia tutatengeneza kiwanda cha dawa ili kuwa rahisi kwa wakulima kupata dawa na kuvutia watalii wengi kwa maslahi ya Thailand na Uganda,  alisema balozi.  Mwaka jana tuliwaalika wafanyabiashara wakubwa kutoka nchini Thailand ili kujipatia soko kubwa la bidhaa zao lililopo hapa Uganda, wamefurahishwa na kufanya biashara barani Afrika,  aliongeza balozi huyo.Aliongeza kuwa watalii takribani milioni 25 wanaitembelea Thailand kila mwaka, hivyo kuna mipango ya kufanya utalii wa Uganda kuwa mashuhuri duniani kwa sababu Uganda imebarikiwa kuwa na vivutio vizuri. Balozi mdogo wa Thailand, Barbra Mulwana alisema Uganda inaendelea kufaidi matunda ya uhusiano mzuri kati yake na Thailand. Alisema upande wa elimu, kuna nafasi za wanafunzi 35 za ufadhili wa masomo nchini humo.