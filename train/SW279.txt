 BALOZI wa Tanzania nchini Jamuhuri ya Kidemokrasia ya Congo (DRC), Luten Jenerali Mstaafu Paul Mella amesema licha ya kikosi cha Simba kupoteza mchezo wa dhidi ya As Vita, bado wana nafasi ya kufanya vizuri kwenye michezo iliyobaki ya Ligi ya Mabingwa wa Afrika Kundi D.Alisema kitendo cha kupoteza mchezo huo wa ugenini wamepata funzo kubwa la kujitathimini kwenye kikosi hicho na kujipanga upya ili kuhakikisha wanapata matokeo mazuri yatakayo wafanya kusonga mbele.Mchezo huo wa hatua ya makundi katika Ligi ya Mabingwa Afrika ulipigwa juzi, ambapo wawakilishi hao pekee nchini katika mashindano ya soka ya Kimataifa, walipoteza mchezo kwa kukubali kichapo cha mabao 5-0.Akizungumza juzi wakati anakiaga kikosi cha timu hiyo tayari kwa kurejea nyumbani, Mella aliwatia moyo wachezaji wa timu hiyo nakwamba bado wananafasi ya kufanya vizuri kwa kuwa timu hiyo inakikosi kizuri kama wachezaji watajituma watafuzu na kusonga mbele. Licha Simba kupoteza mchezo huo dhidi ya As Vita Club. Naamini wanakikosi kizuri ambacho kinauwezo wa kufanya vizuri michezo inayokuja na kufuzu kwenye hatua inayofuata kikubwa ni kuongeza juhudi ya kujituma na kujipanga kwa kufanya maboresho yaliyojitokeza,   amesema Mella.Mwenyekiti wa Simba Swedi Mkwabi amesema walikutana na kisiki na hakika wamejifunza mengi kupitia mchezo huo na kuahidi kuyafanyia kazi mapungufu yaliyojitokeza ili kuhakikisha wanafanya vizuri katika michezo iliyobaki. Kundi letu lina ushindani kila timu ina nafasi ya kufanya vizuri ndio maana kila timu inafanya vizuri kwenye michezo yao ya nyumbani tunarudi tunaenda kujipanga kwa mchezo dhidi ya washindi wa pili wa mashindano hayo, Al Ahly ya Misri kuhakikisha tunapata matokeo mazuri,  amesema.Naye mchezaji zamani wa timu hiyo, Mtemi Ramadhan amewsema mpira wa siku hizi unatakiwa uchezwe kama ukiwa darasani, kama unajua mchezo unaenda kupoteza unatakiwa utumie mbinu ya kujilinda kocha alienda katika mchezo huo kwa lengo la kushambulia na ndio maana wakufungwa.  Bado wananafasi ya kufanyia kazi mapungufu yaliyojitokeza na matumaini yangu kwenye mchezo wa marudiano utakaochezwa hapa nyumbani, watashinda,   amesema Mtemi.Simba ipo kwenye Kundi D, ambalo hadi sasa Al Ahly wanashika usukani kwa kuwa na pointi nne wakifunga mabao matatu huku AS Vita Club ikishika nmafasi ya pili wakati Simba iliyoanza kwa kuongoza kundi, sasa iko nafasi ya tatu.Katika mchezo wa kwanza, Simba iliuanza michuano hiyo kwa ushindi mnono wa mabao 3-0 dhidi ya JS Soura ya Algeria kwenye Uwanja wa Taifa Jijini Dar es Salaam, ambao wana pointi moja hadi sasa.