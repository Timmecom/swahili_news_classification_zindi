 Katika mdahalo huo ambao uliwakusanya wakulima, wajasiriamali wadogo na wa kati, wadau hao walisema serikali haina budi kufufua au kuwawezesha wananchi kuanzisha viwanda na biashara kubwa ili kutoa ajira zaidi kwa wananchi.Wadau hao walisema kutokana na viwanda vingi vya ndani kufa serikali inatakiwa kujenga fursa nyingine za ajira ili kuwafanya vijana wengi nchini wasiishi kwa kutegemea tetesi za ajira.Mmoja wa washiriki wa mdahalo huo, Elizabeth Mwakatobe, mfanyabiashara wa vitu vitamu mkoa wa Mbeya, alisema kuwa kufufua viwanda vya hapa nchini kutaleta mapinduzi ya uchumi na hali ya maisha ya Watanzania wengi itaboreka.Alisema kama mwekezaji wa ndani, lengo lake ni kutengeneza bidhaa bora, lakini kinachomkatisha tamaa ni kukosa msaada kutoka serikalini. Hata hivyo, alieleza kushangaa kwake pale anapoona serikali ikihamasisha bidhaa za bei rahisi kutoka nje ya nchi ambazo zinaua bidhaa za ndani. Viwanda vingi vya ndani vilibinafsishwa, lakini kwa bahati mbaya kumekuwa hakuna jitihada ya kuvifufua viwanda hivyo, hali ambayo imesababisha watu wengi kukosa ajira,  alisema.Akitoa mfano wa kiwanda cha Tanganyika Packers cha Mbeya, mfanyabiashara huyo alisema kuwa serikali iliwekeza fedha nyingi kununua mashine kwa madhumuni ya operesheni, lakini kwa sasa mashine hizo zinazidi kuoza na hakuna dalili yoyote ya serikali kuingilia kati.Naye msimamizi wa mdahalo huo, Rosemary Mwakitwange, ambaye pia ni Mwenyekiti Mtendaji wa EABMTI alisema wadau wanapaswa kujiunga na Chama cha Wafanyabiashara Wenye Viwanda na Kilimo Tanzania (TCCIA), kwa sababu chama hicho ndicho chenye jukumu la kusimamia ustawi wa wafanyabiashara wa ndani.Mwenyekiti wa TCCIA mkoa wa Mbeya, Dk Mwetiko Mwakaruka alisema kuwa unapozungumzia tabaka la watu wa kipato cha kati, inahusisha jumuiya zote za biashara, yaani biashara na viwanda na hivyo wao ndio wenye jukumu la kuanza