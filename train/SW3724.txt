 Ninja alitoa kauli hiyo jana katika uwanja wa Amaan kwenye mchezo maalumu wa uzinduzi wa Coco Sports Ndondo Cup ambapo Taifa ya Jang ombe walipigwa mabao 2-1 na Mlandege.Mbali na kuwaomba msamaha mashabiki na Wazanzibari kwa ujumla, Ninja alitumia fursa hiyo kuwashukuru makocha wake wote waliomfundisha soka tangu akiwa mdogo hadi kufikia kuchezea Taifa ya Jang ombe.Aidha, Ninja aliwataka mashabiki wa timu yao wazidi kumuombea dua ili afanikiwe katika maisha yake mapya ya Jangwani.  Kwanza namshukuru Mwenyezi Mungu kwa kusajiliwa Yanga, la pili nawashukuru makocha wangu wote tangu walionifundisha kuanzia Juvenile, Junior na Central, la tatu nawashukuru mashabiki wangu wa Taifa ya Jang ombe kwa kunisapoti, na pia nawaomba Wazanzibari kama kuna mtu nimemkosea anisamehe na mimi nimeshawasamehe wote,  alisema.Ninja ndiye mchezaji wa kwanza kusajiliwa na mabingwa hao wa Bara kwa ajili ya msimu mpya wa mwaka 2017-2018 ambapo amesaini mkataba wa miaka miwili. Ninja anamaliza mkataba wake na Jang ombe kesho, hivyo baada ya hapo atakuwa huru kujiunga na timu yake hiyo mpya.