 Alitoa agizo hilo jana Dar es Salaam akizungumza na wenyeviti na wajumbe wa masoko kuhusu njia za kutatua changamoto mbalimbali zinazowakabili katika masoko yao.Makonda alisema kutopimwa kwa masoko hayo na kuwa na mipaka kumesababisha kuwepo kwa wavamizi kitendo kinachosababisha migogoro.Pia aliwataka wavamizi wa maeneo hayo wajue watatakiwa kuondoka katika maeneo hayo kwa gharama zao bila fidia.Aidha, alisema ni jambo la kushangaza kati ya masoko 25 yaliyopo katika wilaya hiyo ni masoko sita tu yaliyopimwa ambayo ni Mwenge, Magomeni, Mabwepande, Manzese, Madale na Shekilango. Ni ajabu kwa kweli kwa kipindi cha miaka mitano masoko sita tu ndio yamepimwa ni jambo ambalo halikubaliki fanyeni kazi yenu kwa umakini kama ni nguvu ya ziada inatakiwa semeni nitaomba Manispaa nyingine au hata kwa Waziri wa Ardhi,  alisema Makonda.Aidha, aliwataka viongozi hao kuandaa mpango ambao utasaidia kuboresha masoko ili yawe na mazingira mazuri yatakayowafanya wafanyabiashara kujisikia.Aliongeza kuwa viongozi hao pia wanatakiwa kutafuta mfumo bora mzuri utakaowasaidia wafanyabiashara kwa upande wa vyoo ambalo limeonekana kuwa changamoto kubwa katika masoko mengi.