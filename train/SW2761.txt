 Mkurugenzi Mtendaji wa Halmashauri ya Wilaya ya Bagamoyo Fatuma Latu amesema baada ya miaka miwili au mitatu Bagamoyo itakuwa tofauti na kama ndoto zake zikitimia za kutekekeleza miradi mikubwa watu wengi watavutiwa kuwekeza huko.Amesema, anatamani kuacha alama kwa kulibadilisha eneo hilo kupitia miradi mikubwa ukiwemo ujenzi wa stendi ya kisasa, kuendeleza fukwe, kujenga soko la kisasa la samaki, kuwa na meli kubwa za uvuvi na kupata mwekezaji mkubwa kwenye bandari.Latu amesema ofisini kwake kuwa, ametumia fursa ya kuandika maandiko kwa ajili ya miradi mkakati na anatamani ndoto zake zitimie. Kwa hiyo mimi kwa kweli napambana sana kupata hii miradi, kama nikipata kwa mfano nimeshaandika, nimesimamia hapa na kuratibu mradi wa soko la samaki ambalo tunategemea kwa sasa hivi ule mkataba tumeupeleka kule kwa Mwanasheria Mkuu aufanyie vetting hopefully wiki ijayo yaani natamani yule mkandarasi aanze kufanya kazi pale kujenga soko kubwa la samaki la kisasa amesema.Ameyasema hayo wakati akizungumza na timu ya wafanyakazi wa Kampuni ya Magazeti ya Serikali (TSN) ikiwa ni sehemu ya maandalizi ya Maonesho ya Viwanda Mkoa wa Pwani 2019 na Kongamano la Fursa za Biashara na Uwekezaji mkoani humo. Lakini natamani twende mbali zaidi, baada ya soko tungetamani kuvutia watu wawekeze kwenye meli kubwa za uvuvi. Tunayo bahari, tunayo access, kama soko litakuwepo la kisasa, lina refregaration, lina miundombinju mizuri kwa nini wasije wavuvi wakubwa kama ambavyo wanafanya kule Mwanza amesema.Kwa mujibu wa Latu, soko la samaki Bagamoyo litakuwa na maeneo mbalimbali likiwemo la kupaa, kuhifadhi, kuuzia na maegesho kwa ajili ya wateja wanaokwenda kununua. Kwa hiyo naamini kwa kuboresha hilo litaacha legacy (kumbukumbu), lakini pia kama nilivyosema hutuna land bank, na maeneo mengi yalipangwa lakini hayakufidiwa kwa hiyo ni magumu kwenda kuanza uwekezaji kwa hiyo tulitafuta eneo la stendi, Bagamoyo haina stendi kubwa  amesema.Amesema, kwa sababu ya kasi ya uchumi wa viwanda, suala la usafirishaji litakuwa muhimu kwa Bagamoyo hivyo wamekubaliana na mwananchi ambaye atatoa ekari 16 ijengwe stendi ya kisasa inayotarajiwa kuwa na huduma mbalimbali yakiwemo maduka makubwa, na maegesho ya malori na magari mengine.Kwa mujibu wa kiongozi huyo mchumi, eneo hilo tayari lina hati na amewasilisha andiko hazina kwa ajili ya kupata fedha. Kwa hiyo tunaamini nitaacha structure kubwa ambayo itakuwa ni kumbukumbu kwangu amesema.Amesema kwa muda mrefu wamekuwa na kiu ya kuwekeza eneo la ufukwe la BADECO (Bagamoyo Development Corporation) lakini wamekuwa wakishindwa kwa sababu ya tatizo la umiliki.