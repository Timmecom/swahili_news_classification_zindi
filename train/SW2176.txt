 HUKU mastaa wakianza kuwasili tayari kwa maandalizi ya wiki ya mwananchi, imefahamika mabingwa wa kihostoria Yanga wataweka kambi mkoani Morogoro kujiandaa na wiki hiyo.Wiki ya Mwananchi itafanyika Julai 27 Uwanja wa Taifa Dar es Salaam ambapo Yanga itatambulisha nyota wake wapya kwenye mchezo wa kirafiki na moja ya vigogo wa soka barani Afrika.Kuelekea wiki hiyo ya mwananchi tayari baadhi ya nyota wa kulipwa wameanza kuwasili na ambapo imefahamika wataelekea mkoani Morogoro kesho kuanza mazoezi rasmi kujiandaa na tukio hilo kubwa kwa klabu hiyo.Mratibu wa Yanga Hafidhi Saleh aliliambia Habari Leo kuwa klabu hiyo itaweka kambi ya wiki mbili mkoani Morogoro kujiandaa na wiki ya mwananchi na msimu mpya wa Ligi Kuu ya Tanzania Bara.Aidha, Saleh aliweka wazi kuwa nyota wawili wa kimataifa wa Rwanda Issa Bigirimana na Patricky  Papy  Sibomana waliwasili tayari kuungana na kikosi cha timu hiyo mkoani Morogoro. Wachezaji wengi wameshawasili na wanaendelea kuja mpaka kesho (leo) watakuwa wamekamilika na Jumatatu tutakwenda Morogoro kuweka kambi ya maandalizi, alisema.Nyota wengine waliosajiliwa ukiachilia mbali hao wa juu, ni beki Ally Sonso, Ally Ally, Balama Mapinduzi, Lamine Moro, Abdulaziz Makame, Mustapha Suleiman na Sadney Ukhrob.