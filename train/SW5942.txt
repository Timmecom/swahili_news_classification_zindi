 Kreta hiyo ya asili na yenye mazingira ya kuvutia inamilikiwa kwa ubia kati ya mwekezaji huyo, Kampuni ya Hugo Investment ya Arusha na Serikali ya kijiji cha Laroy, katika mradi unaotarajiwa kuanza rasmi mwakani.Akizungumza na waandishi wa habari waliotembelea mradi huo juzi, Meneja Mradi wa Kampuni hiyo, Saidi Chudi alisema taratibu zote za kuanzishwa kwa mradi huo ikiwa ni pamoja na kupata kibali kutoka serikalini, zimekamilika na kinachotakiwa ni kuwasili kwa faru hao kutoka nchini Afrika Kusini, awamu ya kwanza wakiwa wawili wenye thamani ya zaidi ya Sh milioni 800.Alisema kuwa mradi huo utakapoanza mapema mwakani, utatoa ajira ya kudumu na ya muda kwa Watanzania zaidi ya 10,000 watakaokuwa wakihudumia watalii watakaotembelea kreta hiyo iliyo umbali wa kilomita zaidi ya 20 kutoka Arusha.Alifahamisha kuwa wataalamu na watafiti wa mazingira kutoka Afrika Kusini na wa hapa nchini wamefika katika eneo hilo na kuridhika kuwa mazingira ya kreta hiyo ikiwa ni pamoja na hali ya hewa na aina ya majani na chakula kwa wanyama hao inafaa kwa maisha yao.Alitaja vivutio vilivyopo ndani ya kreta hiyo hivi sasa kuwa pamoja na nyani na tumbili, aina mbalimbali ya swala, aina 75 za ndege na chui ambao huonekana kwa nadra kutokana na kreta hiyo kutumiwa kama eneo la malisho ya mifugo ya wenyeji wa kijiji hicho.Aliongeza kwamba kutokana na mradi huo, huduma muhimu za jamii katika kijiji hicho na maeneo ya jirani kama vile upatikanaji wa maji safi na salama, umeme, barabara na masuala ya elimu na afya yataboreshwa ili kuwanufaisha wakazi zaidi ya 5,000 wa kijiji cha Laroy na wengine wa vijiji jirani.