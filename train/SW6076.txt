  Wafanyabiashara na wawekezaji wa Afrika Kusini wameonesha nia kubwa kushirikiana na sisi katika biashara...tutumie fursa hii vyema, alisema.Alisema Serikali itakuwa tayari kutimiza wajibu wake kuhakikisha mazingira ya biashara yanakuwa bora ili shughuli za uwekezaji na biashara hapa nchini zinaboreka na kuifanya sekta binafsi kuwa injini ya uchumi.Alisema ushirikiano wa kibiashara unasaidia kupata maarifa ya biashara, mtaji na kuimarisha biashara, na kuwa fursa hiyo imekuja katika kipindi mwafaka kwa taifa hili.Mkurugenzi Mkuu wa Mamlaka ya Ukanda Maalumu wa Uwekezaji nchini (EPZA), Dk Adelhelm Meru alisema wafanyabiashara na wawekezaji kutoka nchi hiyo wameonesha nia ya kuwekeza katika sekta ya ujenzi wa viwanda vya kuongeza thamani ya mazao ya kilimo na madini.Alitaka wafanyabiashara wa Tanzania kutumia mfumo wa ushirikiano wa sekta umma na binafsi (PPP) kuwekeza katika miradi mbalimbali ambayo wanaona wanaweza kufanya hivyo.Ujumbe wa watu 50 wakiwemo maofisa wa serikali na wafanyabiashara wa kampuni kubwa 20 za Afrika Kusini, ulikutana na wafanyabiashara wa nchini.