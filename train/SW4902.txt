 Meneja Mkuu wa Shirika hilo, Florens Seiya alisema hayo jana wakati akizungumza na HabariLeo na kuongeza kuwa soko litakalofanyiwa marekebisho ni soko dogo huku lile la shimoni likibakia kama lilivyo likiwa kama ni ukumbusho.Alisema soko hilo litafanyiwa maboresho kulingana na mahitaji ya sasa kwani limekuwepo kwa muda mrefu tangu mwaka 1974 likiwa na wafanyabiashara 800,000 na kwa sasa lina wafanyabiashara wanaofikia milioni tano. Wengi sana wanategemea hili soko kwa bidhaa mbalimbali, huduma zimepanuka kukiwa na vyakula mbalimbali na aina nyingi za pembejeo,  alisema Seiya na kuongeza kuwa lengo la maboresho ni kujenga soko kubwa litakalokidhi matakwa.Alisema pindi ujenzi ukianza, Shirika hilo litatoa mkataba wa makubaliano kwa wafanyabiashara waliomo katika soko hilo ili kupisha ujenzi na pindi ukikamilika wao ndio watakaopewa kipaumbele cha kurejea.Alisema hadi kufikia Machi mwaka huu Shirika hilo litaeleza kuhusu picha halisi ya ujenzi huo kwa maana unaanza lini huku wakiwa wanatoa taarifa kwa watu wao wanaohusika kwani hawawezi kufanya lolote bila kuwajulisha.