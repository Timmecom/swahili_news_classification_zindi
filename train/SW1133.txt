 Mfumo huo ulitambulishwa jana kwa mawakala wa forodha na unatarajiwa kuanza kutumika Machi mosi mwaka huu, sambamba na mfumo unaotumika awali wa ASYCUDA, unatarajiwa kuachwa kutumika kuanzia Aprili mwaka huu baada ya kuonekana kuwa na mapungufu mengi.Naibu Kamishna Uboreshaji na Vihatarishi wa TRA, Bellium Silaa akifungua semina hiyo kwa niaba ya Kamishna, alisema Mfumo huu mpya utasaidia kuondoa mizigo kwa haraka na pia ufatiliaji mizigo kwa wepesi wakati wote huku ukipokea taarifa mbalimbali kupitia mtandao hivyo kuondoa msongamano bandarini.Alisema mfumo huo wa kielekroniki, utamwezesha mtumiaji kuutumia popote na kupata taarifa anazozihitaji kwa wakati tofauti na hapo walihitajika kuzunguka na majalada bandarini.Waziri wa Uchukuzi , Dk Harrison Mwakyembe, Naibu Waziri wa Fedha, Mkurugenzi Mkuu wa Bandari leo wanatarajiwa kukutana na watendaji wakuu wa Uwakala wa forodha kujadili changamoto mbalimbali, zinazowakabili mawakala wa forodha katika kazi zao bandarini.Rais wa Chama cha Wakala wa Forodha Tanzania (TAFFA), Stephen Ngatunga alisema juzi walikutana na Dk Mwakyembe na kujadiliana naye changamoto mbalimbali zinazowakuta, ambapo aliahidi kukutana tena leo.