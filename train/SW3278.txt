 NAHODHA wa timu ya soka ya taifa,  Taifa Stars , Mbwana Samatta, amesema kuongezeka kwa idadi ya wachezaji wanaocheza soka nje ya nchi kunafanya soka la Tanzania lipige hatua.Samatta anayechezea klabu ya KR Genk ya Ubelgiji, amesema leo kuwa, kuongezeka kwa Shiza Kichuya anayechezea ENPPI ya Misri na Eliud Ambokile anayecheza Black Leopards ya Afrika Kusini inaonesha soka kukua na timu ya taifa itaimarika. Nimefurahi kuona tunazidi kuongezeka tunaocheza nje, hivyo naamini na wengine watapata fursa ya kwenda kucheza nje na kukuza vipaji vyao zaidi. Pia, itasaidia kupata timu ya Taifa yenye wachezaji bora wenye uwezo wa kushindana kwenye kila aina ya mashindano,  amesema Samatta.Pia amewataka wachezaji wanaopata timu nje ya nchi kuhakikisha wanapambana kwa ajili ya kutorudi tena nyumbani bali wasonge mbele.Nyota wengine wa Tanzania wanacheza soka nje ni Thomas Ulimwengu ambaye anacheza JS Saoura ya Algeria, Simon Msuva anacheza Diffa El Jadida ya Morroco, Rashid Mandawa anayecheza timu ya BDF XI ya Botswana, Hassan Kessy anacheza Nkana Red Devils ya Zambia).Wengine ni Abdi Banda anacheyechezea Baroka FC ya Afrika Kusini, Himid Mao ambaye anachezea Petrojet ya Misri, Farid Mussa na Shaban Chilunda ambao wanacheza CD Tenerife ya Hispania.