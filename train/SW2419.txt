 TAASISI ya Utafiti ya Wanyamapori (Tawiri) inajivunia kuratibu kongamano la 12 la tafiti za wanyamapori Tanzania wakihusisha watafiti wa ndani na nje ya nchi ambalo litajadili suala la utawala bora wa maliasili na ikolojia ya wanyamapori na mahusiano ya viumbe.Kongamano hilo linatarajiwa kufanyika jijini Arusha, Desemba 4 hadi 6, mwaka huu likiongozwa na kauli mbiu ijulikanayo  uhifadhi endelevu wa bayoanuai Tanzania. Akizungumza katika banda la Tawiri lililopo ndani ya Maonesho ya 43 ya Biashara ya Kimataifa (DITF), yanayoendelea katika viwanja vya Mwalimu Nyerere barabara ya Kilwa Dar es Salaam, Mtafiti Jerome Kimaro alisema hatua hiyo ni jambo kubwa kwa Taasisi hiyo na kupitia maonesho hayo wadau wengi wamefahamu suala hilo.Alisema kongamano hilo linalofahamika kama Tawiri Scientific Conference hufanyika kila baada ya miaka miwili na huleta manuf mengi nchini ikiwemo kutangaza vivutio vya kitalii vilivyopo nchini. Kupitia maonesho haya ya sabasaba wengi wamejiandikisha kushiriki wakiwemo wanafunzi wa vyuo, jambo ambalo litaongeza ushiriki,   alisema Kimaro na kuongeza kuwa kupitia kongamano hilo mamlaka husika zitapokea mapendekezo mbalimbali, uelewa na hata kuboresha sera na kusimamia utekelezaji wa shughuli za wanyamapori.Alisema pia washiriki katika kongamano hilo watajadili kuhusu magonjwa ya wanyamapori na afya ya mfumo ecosystem... Na hata kuelezwa kwa matokeo ya tafiti mbalimbali.Kimaro alisema maonesho hayo yamekuwa na tija kwao kwani wanaendelea kutoa taarifa za wanyamapori ili kusaidia uhifadhi na utalii.Kadhalika alisema kupitia maonesho hayo wameweza kutoa idadi ya tafiti waliofanya walipo, walikotoka na waendako huku alibainisha kuongezeka kwa idadi ya watanzania wanaoshiriki katika shughuli za kutafiti dhana ambayo ilijulikana ni mataifa mengine pekee (wazungu) ndio yenye uwezo wa kufanya hivyo.Alisema hivi sasa zipo tafiti 126 na watafiti wote idadi yao ikiwa ni 332 huku miongoni mwao watanzania wakiwa ni 119 sawa na asilimia 35.5.Tawiri pekee ina miradi zaidi ya 40.