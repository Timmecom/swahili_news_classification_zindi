 WAKATI kikosi cha timu ya soka ya Tanzania, Taifa Stars, kikiendelea kujifua vilivyo nchini Misri baada ya kupata mechi mbili za majaribio dhidi ya wenyeji Misri na Zimbabwe kabla ya kuingia rasmi kwenye fainali hizo ambazo wanatarajia kushiriki kwa mara ya pili tangu walipofanya hivyo miaka 39 iliyopita.Taifa Stars iliposhiriki mara ya mwisho mwaka 1980 iliishia katika hatua ya makundi, hivyo mwaka huu ina kibarua cha kuhakikisha inavunja rekodi yake kwa kufuzu kwa hatua ya pili, ambayo ni 16 bora.Michuano hiyo ilianza kutimua vumbi jana, huku Taifa Stars ikitarajia kuanza kutupa karata zake kesho kwa mchezo dhidi ya vigogo vya Afrika, Senegal. Misri imekuwa mwenyeji wa mashindano hayo baada ya kupokwa kwa Cameroon kutokana na kushindwa kukamilisha maandalizi kwa wakati. Cameroon pia ndio mabingwa watetezi wa taji hilo.MIAKA 39 SASABaada ya kushiriki kwa mara ya mwisho fainali za Afcon mwaka 1980, imechukua takribani miaka 39 kwa Tanzania kurejea katika fainali za mashindano hayo, ambayo sasa hufanyika kila baada ya miaka miwili.Taifa Stars ilibuku nafasi ya kwenda Misri kwa staili ya aina yake baada ya kuwafunga majirani zao Uganda, The Cranes kwa mabao 3-0 siku ya mwisho ya mechi za makundi, katika mchezo uliopigwa kwenye Uwanja wa Taifa jijini Dar es Salaam.Katika fainali hizo za mwaka 1980 nchini Nigeria, Tanzania haikushinda mchezo hata mmoja katika hatua hiyo ya makundi, na ilimaliza katika nafasi ya mwisho ikiambulia pointi moja baada ya kutoka sare mechi moja na kufungwa mbili.Tanzania ilikuwa moja ya timu za mwisho kufuzu kwa fainali hizi za Afcon 2019 katika mchezo ulipigwa Machi 24 mwaka huu. Sasa Taifa Stars inaangalia kuvunja rekodi yake ya mwaka 1980 ya kucheza hatua ya makundi na ikivuka tu na kucheza hatua ya 16 bora, ndoto ya kocha Amunike itakuwa imetimia.Kikosi cha Stars kiliondoka nchini kikiwa na msafara wa wachezaji 32, ambapo kupitia mechi hizo za kirafiki wachezaji hao walichujwa na kubaki 23, idadi ambayo itahudumiwa na Shirikisho la Soka Afrika, Caf. KUPAMBANA STARS Wachezaji hao ni wazi wana kila sababu ya kupambana kwa jasho na damu kuhakikisha wanaipeperusha bendera vyema na kuwatoa kimasomaso Watanzania zaidi ya milini 50.Watanzania wana imani kubwa na kikosi hicho, lakini naweza kusema hicho nikipimo tosha kwa kocha wa kikosi hicho, Emmanuel Amunike kuwaonesha na kuwaaminisha watu waliokuwa na mtizamo hasi juu huku wakihoji uwezo na kazi hiyo.Kikosi hicho kimekita kambi nchini Misri baada ya kuridhishwa na miundombinu ya matayarisho ya wachezaji yatakayochangia wachezaji kupata morali na ari ya kufanya vizuri katika michezo ya kundi lao kisha kutinga hatua inayofuata.Taifa Stars wamepangwa Kundi C pamoja na majirani zao Kenya na timu vigogo Senegal na Algeria ambazo zimefanya uwekezaji mkubwa kwenye soka la vijana na wamepata uzoefu wa kushiriki mara nyingi michuano hiyo.Kombe la Mataifa ya Afrika (Afcon) kwa ufupi ni shindano kubwa lililoanzishwa mwaka 1957 lakini tangu mwaka 1968, fainali hizo zilikuwa zinafanyika kila baada ya miaka miwili makala haya yanakuletea uchambuzi mdogo kwa mataifa yaliyotwaa taji hilo mara nyingi na wachezaji waliofunga mabao mengi.MISRIMisri ndiyo taifa pekee lenye rekodi na historia kubwa ya kutwaa taji la michuano hiyo mara saba na kuyazidi mataifa mengine yaliyopata kushiriki kwa nyakati tofauti. Mafarao hao kwa mara ya kwanza walitwaa mwaka 1957, 1959, 1986, 1998, 2006, 2008 na 2010.GHANA NA CAMEROONMataifa hayo yanafuatia kwa kushika nafasi ya pili kwa kutwaa taji hilo mara nyingi baada ya Ghana walitwaa miaka ya 1969, 1965, 1978, huku Cameroon wakianza mwaka 1984, 1988, 2000 na 2002 na 1982.WABABE NIGERIAKitabu cha kumbukumbu kinaonesha Nigeria wanashika nafasi ya tatu, wamelitwaa taji hilo mara tatu, ikiwa ni mwaka 1980, 1994 na 2013.DR CONGO, IVORY COASTWanashika nafasi ya nne huku kila mmoja wao akiwa amechukua mara mbili, ambapo Congo wamechukua miaka ya 1968 na 1974 wakati Ivory Coast 1992 na 2015.WALIOFUNGA MABAO MENGIWachezaji 10 waliopata kutikisa kwenye michuano hiyo kwa kufunga mabao mengi na wanazidi kubaki kwenye kumbukumbu ya kitabu cha michuano hiyo mikubwa barani Afrika, Caf.Samuel Eto o mshambuliaji na raia timu ya taifa ya Cameroon anashikilia uongozi kwa kufunga mabao 18, Laurent Pokou raia wa Ivory Coast ametumbukia nyavuni mara 14 akifuatiwa na Rashid Yekini raia wa Nigeria amefunga mabao 13. Wengine ni Hassan Shazly (Misri) 12, Hossam Hassan (Misri) 11, Ndaye Mulamba (Dr Congo) 10, Didier Drogba (Ivory Coast) 10, Joel Tieh (Ivory Coast) 10, Kalusha Bwalya (Zambia) 10.