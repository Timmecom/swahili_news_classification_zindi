 WANARIADHA wa Arusha wametamba katika mbio za wazi za taifa za nyika zilizofanyika jana mjini hapa kwenye viwanja vya gofu.Arusha walishika nafasi sita za kwanza kwa upande wa wanawake wakubwa waliokimbia umbali wa kilometa nane huku wanaume wakubwa katika mbio za kilometa 10, walishika nafasi tatu za kwanza.Mbio hizo ambazo zilikuwa na lengo la kuchagua wachezaji wa timu ya taifa itakayoshiriki mashindano ya dunia ya mbio za nyika yatakayika Denmark Machi 30, yalidhaminiwa na DStv pamoja na Mamlaka ya Hifadhi ya Ngorongoro.Failuna Abdi akishindana kwa karibu zaidi na Magdalena Shauri aliyemaliza wa pili katika mbio hizo za nyika kwa umbali kilometa 10 kwa wanawake wakubwa wakati Angelina Daniel akimaliza watatu.Kwa upande wa wanaume wakubwa waliotiua mbio umbali wa kilometa 10 mshindi wa kwanza likuwa Deo Damasi wa Arusha akifuatiwa na Joseph Panga na Silvester Marco wote wa Arusha, ambao walishika nafasi ya pili na tatu wakiongozana tangu mwanzo wa mbio hizo.Kwa upande wa wasichana wadogo wenye umri chini ya miaka 18, wanariadha wa Arush waliendelea kutamba baada ya wenyewe kushika nafasi zote sita za kwanza katika mbio za umbali wa kilometa sita.Agnes Protus, Anastazia Ndoromongo, Aisha Luguna, Sarah Hiti, na Noela Remmy walishika nafasi ya kwanza hadi ya sita katika mbio hizo zilizopitia katika mapori yaliyopo katika viwanja vya gofu mjini hapa.Kwa upande wa wavulana wenye umri chini ya umri wa miaka 18, ambao walikimbi umbali wa kilometa nane, Michael Kishimba wa Arusha alimaliza wa kwanza huku Daniel Sinda wa Singida akimaliza wa pili na Emmanuel Joseph wa Manyara alimaliza wa tatu.Makamu wa Pili wa Rais Utawala wa Shirikisho la Riadha Tanzania (RT), William Kalaghe alisema kuwa kambi ya timu hiyo kwa ajili ya mashindano ya nyik ya Dunia itaanza kesho Jumtatu mjini Arusha na makocha na wachezaji