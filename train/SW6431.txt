 Ibrahimovic alifunga mabao 29 katika mechi 53 wakati akiwa na timu hiyo ya United inayoshiriki Ligi Kuu ya England, ambaye alikubali kuvunja mkataba wake mapema, ambao unamalizika katika kipindi cha majira ya joto.Mchezaji huyo mwenye umri wa miaka 36 ambaye ni mshambuliaji wa zamani wa kimataifa wa Sweden amecheza mechi saba tu tangu alipoumia Aprili mwaka jana."Ni wakati wa kuondoka baada ya misimu miwili nikiwa na Manchester United," aliandika katika Instagram."Mazuri nayo pia yamefikia mwisho. Ahsanteni mashabiki, kocha, wafanyakazi na kila mtu ambaye ameshirikiana na mimi katika sehemu hii ya historia. Ikitangaza kuondoka kwake, United ilisema: "Kila mmoja katika klabu anapenda kumshukuru Zlatan kwa mchango wake katika timu tangu alipowasili na kumtakia kila la heri huko aendapo. Ibrahimovic alijiunga na Manchester United inayoshiriki Ligi kuu akitokea klabu ya Paris St-German (PSG) mwaka 2016. Mapema mwezi huu, kocha wa United Jose Mourinho alisema kuwa mshambuliaji huyo alikuwa akipendelea kuondoka mwishoni mwa msimu.