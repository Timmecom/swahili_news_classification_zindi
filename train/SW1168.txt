 MAKAMU wa Ris Samia Suluhu Hassan ameahidi viwanja vya kujengea nyumba kwa wachezaji wa timu ya soka ya Taifa ya wanawake, Twiga Stars endapo watafuzu michezo ya Olimpiki 2020, Japan.Twiga Stars ipo kwenye kinyang anyiro cha kufuzu michuano hiyo, ambapo juzi ilicheza na Congo DR kwenye uwanja wa Taifa Dar es Salaam na kutoka sare ya mabao 2-2.Mama Samia aliyasema hayo jana alipozungumza na wachezaji hao Dar es Salaam ambapo aliwapongeza lwa matokeo ya mechi yao na kuwatakia safari njema katika mechi ya marudiano keshokutwa.Twiga ilitarajia kondoka leo Alfajiri kwenda Kinshasa kwa ajili ya mechi hiyo matudiano itakayofanyika keshokutwa.  Wenzetu wanaume (Taifa Stars) walivyoshinda walipewa zawadi, na mimi nawaahidi mkishinda nitamwomba baba (Rais John Magufuli) awape zawadi kama wenzenu,  alisema.  Jana (juzi) ilikuwa nije lakini nilishindwa kutokana na majukumu ila kwa mara ya kwanza. nilikaa kwenye TV nikatizama mechi dakika zote 90 ingawa kuna wakati nilikasirika na kuna wakati nilifurahi  alisema.Mbali na ahadi hiyo Mama Samia alitoa sh 5,000,000 kwa wachezaji na benchi la ufundi kama mchango wake kwa safari. Aidha, Mama Samia ameahidi kuitafutia timu hiyo wafadhili. Timu zote za taifa zina wadhimini, mimi kama mama yenu nitawatafutia wadhamini na naomba Jumatatu (kesho) viongozi wenu waje ofisini tuone cha kufanya,  alisema