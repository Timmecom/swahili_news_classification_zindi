 Hadi dakika ya 30 Yanga ilikuwa inaongoza kwa mabao mawili. Maboa hayo yamefungwa na Papii Tshishimbi kwa penati na Obrey Chirwa.Mabingwa hao watetezi ni wa pili kwenye msimamo wa ligi kuu Tanzania bara wakiwa na pointi 34 na wanahitaji ushindi ili kuwakaribia vinara Simba, ambao wanaongoza wakiwa na pinti 41.Simba kesho watashuka dimbani kucheza na Mwadui FC kwenye Uwanja wa CCM Kambarage, Shinyanga, Majimaji inayofundishwa na Habib Kondo, jana ilifanya mazoezi ya mwisho kwenye Uwanja wa Uhuru, Dar es Salaam na kocha huyo akisema kuwa mchezo huo utakuwa na ushindani. Najua mchezo utakuwa na ushindani kwasababu Yanga itahitaji kushinda kama sisi ambavyo tunahitaji kushinda ili kutoka katika mstari wa timu zinazofanya vibaya,  alisema Habibu Pia Kondo alisema, wachezaji wake wamejiandaa vya kutosha na wana ari ya mchezo na wamemwakikishia kuondoka na pointi tatu.Yanga yenye pointi 34 endapo itashinda bado itaendelea kubaki katika nafasi ya pili, kwani wapinzani wao Azam FC juzi walicheza na kutoka sare na kubaki nafasi ya tatu.Azam ilitoka sare na Kagera Sugar kwenye Uwanja wa Kaitaba, Bukoba na kufikisha pointi 34 sawa na Yanga lakini wwakitofautiana kwa mabao ya kufunga na kufungwa. Majimaji ina pointi 14 katika nafasi ya 14 ikiwa na pointi sawa na Kagera Sugar na Mji Njombe, ambazo zipo kwenye nafasi za mwisho.Vinara Simba ambayo itakuwa wageni wa Mwadui FC kwenye Uwanja wa CCM Kambarage, Shinyanga kesho endapo itashinda itaendelea kuweka pengo la pointi saba na mahasimu wake Yanga.