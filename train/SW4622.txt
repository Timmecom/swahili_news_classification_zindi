 TANZANIA imeporomoka kwa ubora wa viwango vya Fifa, kutoka nafasi ya 131 mwezi uliopita mpaka 137.Fifa, jana ilitangaza viwango hivyo baada ya kumalizika kwa michuano ya Kombe la Mataifa Afrika Afcon 2019 hivi karibuni huku Senegal iliyomaliza ya pili ikishika nafasi ya kwanza kwa upande wa Afrika, ya 22 kwa timu zote.Stars iliyofuzu fainali hizo kwa mara ya kwanza baada ya miaka 39, ilipoteza mechi zake zote tatu za kundi C na kurudi nyumbani bila pointi. Senegal ilicheza fainali za Afcon na Algeria na kufungwa bao 1-0.Nafasi ya pili kwa Afrika inashikiliwa na Tunisia iliyomaliza ya nne kwenye Afcon, Nigeria iliyomaliza ya tatu inashika nafasi ya tatu na mabingwa Algeria wako nafasi ya nne Afrika, kisha inafuata Morocco, Misri, Ghana, Cameroon, Congo DR na Ivory Coast ni ya kumi.Ubelgiji imeendelea kukaa kileleni namba moja katika ubora wa dunia ikifuatiwa na Brazil, Ufaransa na England. Uruguay ni ya tano, Ureno, Croatia, Colombia, Hispania na Argentina ikishika nafasi ya kumi. Kwa Afrika Mashariki, Uganda inashika nafasi ya 80 ikiwa katika nafasi ile ile ya Juni na kwa Afrika 15,