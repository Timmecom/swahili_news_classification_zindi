 Alisema katika kuisaidia GST, Mei mwaka 2012, wizara yake ilisaini mkataba na kampuni ya Geotech Limited ya Tanzania kwa ushirikiano na kampuni ya Sander Geophysics Limited ya Canada kwa ajili ya kufanya utafiti katika wilaya hizo.Muhongo alisema utafiti huo wameufanya ili kujua nchi ina madini kiasi gani na kwa haraka zaidi kwa kutumia utaalamu wa kisasa zaidi.Alisema katika utafiti huo ni mradi mkubwa ambapo wameangalia miamba iliyopo chini ya ardhi kwa kutumia teknolojia ya kisasa ambapo ndege huruka chini ya mita 100. Alisema ramani hizo zitasaidia Watanzania kufahamu rasilimali zilizopo nchini na kufahamu jinsi ya kuzitumia kwa manufaa yao na nchi kwa ujumla.Wilaya zilizofanyika utafiti huo ni pamoja na Dodoma, Bahi, Chamwino, Kongwa, Mpwapwa, Kondoa, Manyoni, Ikungi, Singida, Mkalama, Iramba, Igunga, Kiteto, Hanang na Babati. Wilaya nyingine ni Simanjiro, Mbulu, Arumeru, Monduli, Moshi, Handeni, Kilindi, Korogwe, Chemba, Mvomero, Kilosa, Gairo, Bagamoyo, Chunya, Mbozi na Mbarali. Aidha alisema kuwa wizara yake inawawezesha wachimbaji wadogo kielimu na kuwakopesha.Katika bajeti wametenga Sh bilioni 6.3 katika benki ya TIB kwa ajili ya kuwakopesha wachimbaji wadogo. Aliwataka wachimbaji wadogo kulitumia Shirika la Madini la Taifa (STAMICO) wanapopata matatizo kwa kuwa ndiyo mlezi wao na limepewa jukumu la kuwawezesha kitaaluma na kibiashara.