 SIMBA Queens imeendeleza ubabe wake kwa Yanga Princess baada ya kuifunga mabao 3-1 katika mchezo wa Ligi Kuu ya soka ya Wanawake Tanzania Bara katika mchezo uliochezwa Uwanja wa Karume, Dar es Salaam jana.Mchezo huo ambao ulijaa mashabiki wengi ulishuhudia Mwanahamisi Omar akiifungia Simba bao la kuongoza dakika ya 14 kwa mpira wa adhabu nje ya eneo la penalti.Wakati Simba ikiendelea kufurahia ushindi Yanga Princess ilisawazisha bao dakika ya 26 likifungwa na Sherida Boniface baada ya kipa wa Simba kutoka golini lakini bao hilo halikudumu kwani dakika ya 35 Neema Kininga aliifungia Simba bao la pili na kwenda mapumziko wakiwa mbele kwa 2-1.Kipindi cha pili kilianza kwa ushindani kwani kila timu ilizidisha umakini na ujanja na Simba ndio waliofanikiwa kupenya ngome ya Yanga Princess na kuongeza bao la tatu dakika ya 86 likufungwa na Neema Kininga.Katika msimu uliopita Simba Queens iliifunga Yanga Princess katika michezo yote miwili ambapo mchezo wa kwanza walifungwa 7-0 na mchezo wa pili 5-1.Michezo mingine ya mzunguko wa nne iliyochezwa jana Panama Queens iliifunga TSC Queens kwa mabao 2-1 mchezo uliochezwa kwenye uwanja wa Samora, Iringa na Marsh Queens ikiifunga Tanzanite ya Arusha kwa mabao 5-0 katika Uwanja wa Nyamagana, Mwanza.Kwa matokeo hayo Simba Queens imefikisha pointi 10 baada ya kucheza michezo minne ikishinda mitatu na sare moja na Yanga ikibaki na pointi zake tisa baada ya kushinda michezo mitatu na kupoteza mmoja.Ligi Kuu ya Tanzania Bara ya wanawake huu ni msimu wa nne, ambapo msimu wa kwanza ubingwa ulichukuliwa na Mlandizi Queens na katika misimu miwili mfululizo JKT Queens