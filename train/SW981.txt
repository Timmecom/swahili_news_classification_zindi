 KOCH A wa timu ya taifa ya Rwanda, Vincent Mashanmi ana matumaini Amavubi bado inaweza kufuzu kwa fainali za mashindano ya Mataifa ya Afrika, Afcon 2019 licha ya kuanza vibaya kampeni zake katika hatua ya makundi.Kimsimamo, Amavubi wako mkiani mwa Kundi H, ikiwa haina pointi yoyote, baada ya kucheza mechi mbili. Kwa upande mwingine, G uinea, ambayo Amavubi itakabiliana nayo baadae mwezi huu, inaoongoza katika msimamo wa kundi hilo ikiwa na pointi sita baada ya kushinda mechi zote mbili za mwanzo. Timu za taifa za Ivory Coast pamoja na ile ya Jamhuri ya Afrika ya Kati (CAR) iko katika nafasi ya pili na tatu, kila moja ikiwa na pointi tatu.Kufuatia kutangaza kikosi cha awali cha wachezaji 27 wiki iliyopita kwa ajili ya kupambana dhidi ya vinara G uinea, Mashami amewataka wachezaji wake kuchukulia kwa umakini mkubwa na kuhakikisha wanashinda mechi mbili dhidi ya timu hiyo ya Afrika Magharibi. Alisema kuwa ushindi dhidi ya G uinea itaiwezesha timu yake kurejesha matumaini ya kufuzu kwa fainali hizo za Afcon 2019 nchini Cameroon. Tumeita karibu wachezaji wote waliounda kikosi kilichocheza dhidi ya Ivory Coast, na ninaamini kuwa wachezaji tuliowaita watakamilisha lengo letu la kupata ushindi katika mechi zote zilizobaki za hatua ya makundi, tukianzia na mbili dhidi ya G uinea, alisema Mashami. Timu hiyo ya taifa ya G uinea itaikaribisha Amavubi katika mchezo wa kwanza utakaofanyika O ktoba 12 jijini Conakry, kabla hawajarudiana katika mchezo itakaofanyika jijini hapa kwenye Uwanja wa Kigali O ktoba 16.Kocha huyo wazamani wa APR ameita wachezaji watatu wapya katika kikosi hicho akiwemo kipa wa Rayon Sports, Abouba Bashunga na kiungo Djabel Manishimwe pamoja na mshambuliaji Jacqu es Tuyisenge anayeichezea G or Mahia ya Kenya. Mshambuliaji huyo alikosa mchezo dhidi ya Ivory Coast kutokana na maumivu ya kifundo cha mguu wakati akiiwakilisha klabu yake katika Kombe la Shirikisho. Bado tuna nafasi ya kufuzu kwa fainali za Afcon, lakini nafasi hizo zitakuwepo endapo tu tutashinda mechi zetu mbili zijazo dhidi ya G uinea, na ndio maana nimewaomba wachezaji kupambana ili kuondoka na pointi zote,,,,  alibainisha kocha huyo. Kocha huyo wazamani wa APR na Bugesera F C alielezea zaidi kuwa Bashunga na Manishimwe walifanya kazi kubwa na kufanikiwa kupata nafasi katika timu ya taifa ya Rwanda. Kikosi cha Rwanda ikitarajia kuanza kambi jana Jumatatu na kitaondoka nchini O ktoba 8 kwenda G uinea.