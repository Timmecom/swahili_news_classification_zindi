 Serikali ya Mapinduzi Zanzibar (SMZ) imeamua kujenga bandari ya mafuta na gesi asilia Mangapwani, Unguja.Eneo la bandari hiyo limeshapimwa kwa ujenzi wa barabara, kupeleka umeme na ujenzi wa matangi ya mafuta.Kauli hiyo imetolewa na Rais Dk Ali Mohamed Shein wakati akihutubia kilele cha mapinduzi katika uwanja wa Gombani akielezea mafanikio mbalimbali ya mapinduzi na jinsi yalivyojiishi katika kusaidia wananchi kutimiza malengo yake.Alisema vile vile eneo maalumu limetengwa kwa ajili ya ujenzi wa nyumba za wananchi waliokuwa wakiishi katika eneo la mradi.Aidha amesema upembuzi yakinifu kwa hatua ya mwanzo umekamilika kwa ajili ya ujenzi wa mradi huo.Rais Shein amesema hayo akizungumzia mafanikio ya SMZ katika kushughulikia masuala ya mafuta na gesi asilia huku akiwataka wananchi wasisikilize watu wa mitaani wasubiri taarifa za serikali kuhusiana na suala hilo.Akizungumzia nishati ya mafuta na gesi alisema serikali yake imefikia hatua nzuri katika kushughulikia suala hilo.  Baada ya majadilino yaliyoanza mwaka 2013, baina ya serikali ya mapinduzi na serikali ya Ras Al Khaimah, hatimae maafikiano yamepatikana,   alisema Dk Shein na kuongeza kuwa kampuni ya maendeleo ya mafuta na gesi asilia ya Zanzibar (ZPDC) na kampuni ya RAK Gas ya Ras Al Khaimah zimetiliana saini mkataba wa uzalishaji wa mgawanyo wa mafuta na gesi asilia.Dk Shein alisema kwa sasa makampuni hayo yanafanya utafiti wa mafuta na gesi asilia katika maeneo yenye maji kidogo kisiwani pemba na baadae watageukia Unguja.Alisema kampuni ya Rakgas imeidhinishwa rasmi kufanya kazi ya utafutaji mafuta na gesi asilia katika kitalu cha Pemba  Zanzibar na wananchi wasisikilize redio mbao. Napenda niwaombe wananchi nyote muendelee kuwa na ustahimilivu na msubiri maelezo ya serikali kuhusu taarifa za mafuta na gesi asilia, alisema Dk Shein na kuongeza kuwa serikali ndiyo itakayoeleza ukweli na wasisikilize hadithi za watu.