 NAIBU Spika, Dk Tulia Ackson ametimiza ahadi yake ya kuichangia Yanga kwa kukabidhi mchango wa Sh 1,000,000 kwa uongozi wa Yanga bungeni.Dk Tulia alikabidhi mchango huo bungeni jana kwa Mwenyekiti wa Kamati ya uchangishaji wa timu hiyo, Antony Mavunde ambaye pia ni Naibu Waziri, Sera, Bunge, Kazi, Vijana, Ajira na wenye Ulemavu.Akizungumza baada ya kukabidhi mchango huo, Dk Tulia alisema aliahidi kuchangia Yanga na ametimiza ahadi yake kwa kukabidhi mchango huo kwa uongozi wa Yanga bungeni na kuwataka watanzania wote kuendelea kuchangia timu hiyo. Mimi nimetimiza ahadi yangu, naomba na watanzania wote waendelee kuichangia timu ya Yanga uwe shabiki au sio shabiki ili timu iweze kujiandaa kufanya vizuri zaidi ikumbukwe Yanga imekuwa na historia tangu zamani ya kutubeba sana, kwa hiyo imefika wakati na sisi tuchangie ili iweze kufikia malengo yake,  alisema.Alitoa mwito kwa mashabiki wa soka na Watan- zania wote kujiandaa kwa shughuli maalumu inayotarajiwa kufanyika Julai 15, katika Ukumbi wa Diamond Jubilee kuanzia saa nne asubuhi yenye lengo la kutimiza azma ya Yanga kupata fedha za kutosha kwa ajili ya usajili na kuanza msimu mpya wa Ligi Kuu. Katika shughuli hiyo maalumu unaweza kuingia kwa Sh milioni 10, Sh milioni 50, Sh milioni tano, Sh milioni moja, laki moja hadi Sh 50,000, unaweza pia kutumia huduma za simu, benki ili mradi kila mmoja ana fursa ya kufika Diamond Jubilee... mimi nikiwa kama kiongozi nawahamasisha mchangie Yanga,  alisema.Mwenyekiti Mavunde akizungumza kwa niaba ya klabu ya Yanga bungeni alimshukuru Naibu Spika kwa mchango wake na kumuahidi kuwa hakuna fedha itakayoshikiliwa mkononi na kwamba kila fedha inayopokewa inakwenda kuhifadhiwa benki. Jambo kubwa nililotaka kusema ni kuwa nahamasisha mashabiki na watanzania kuchangia timu yao Yanga  sisi sio ombaomba ila ni mashabiki wanachangia timu yao na ndio maana tumeandaa shughuli maalum inayojulikana kama Kubwa Kuliko, tunatarajia watu kama 2500 kuhudhuria,  alisema.Mavunde alisema kuna njia mbalimbali za kuchangia kama vile simu, benki na kuwashukuru mashabiki na Watanzania wote wanaoende- lea kuchangia timu hiyo. Yanga iliamua kuhama- misha wanachama wake kuchangia baada ya kukosa fedha za kujiendesha kutokana na kukosa ufadhili. Mbali na Dk Tulia ambaye ni shabiki wa Simba wengine waliochangia huku wakishabikia Simba ni Waziri Mkuu, Kassim Majaliwa.