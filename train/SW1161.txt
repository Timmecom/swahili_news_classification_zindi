 Kaimu Mkurugenzi Mkuu wa Mamlaka ya Bandari Tanzania (TPA), Awadh Massawe, aliyasema hayo mjini hapa hivi karibuni kuwa, mawakala wa mizigo wana mchango mkubwa wa kujenga mazingira bora ya biashara na kuifanya nchi kuwa shindani barani Afrika. Tunazidi kuimarisha huduma bandarini, lakini pia ni muhimu wakala wa mizigo wakafanya kazi zao kwa umakini, weledi na uaminifu ili kupata matokeo bora kwa pamoja,  alisema Mkurugenzi huyo wakati wa mkutano kati ya TPA, maofisa wengine wa serikali na wafanyabiashara wa Zambia.Mkutano huo ulilenga kubadilishana mawazo ya namna bora ya kuimarisha biashara kwa wafanyabiashara wanaotumia bandari ya Dar es Salaam kupitisha mizigo yao. Mawakala wachache wasio waaminifu wasiharibu sifa ya wengine,  alisema na kuongeza kuwa kampuni hizo zina nafasi kubwa ya kuchangia kupungua kwa gharama za kufanya biashara kama zitafanya kazi vyema.Naibu Kamishna anayeshughulikia Biashara katika Mamlaka ya Mapato Tanzania (TRA), Dk Patrick Mugoya, alisema Serikali haitosita kuchukua hatua kali kwa kampuni zitakazokwenda kinyume na taratibu na Sheria za nchi.Kuna zaidi ya kampuni 550 za wakala wa mizigo zilizosajiliwa Tanzania. Alisema TRA kwa kushirikiana na wadau wengine wanajitahidi kuhakikisha kuwa mazingira ya biashara katika bandari za Tanzania kwa ujumla yanaimarika na kuwa na ufanisi zaidi.Mmoja wa wajumbe wa Chama cha Wakala wa Mizigo Tanzania (TAFFA), Adelaide Marijani, aliwataka wafanyabiashara waache kutumia kampuni zisizosajiliwa ili kuepuka matatizo yanayoweza kutokea. Wafanyabiashara hasa toka nchi jirani wafuate taratibu zinazotakiwa wanaposhughulikia mizigo yao hapa nchini,  alisema, na kuwataka watumie tu kampuni zilizosajiliwa na TRA.Mmoja wa wafanyabiashara kutoka Zambia, Phiri Momba alisema baadhi ya watu wanaojifanya mawakala wa mizigo wamekuwa wakisababisha matatizo kwao. Unaweza kufanya kazi na mtu na baadae unagundua kuwa ni tapeli,  alisema katika mkutano huo. Kwa upande wake, Balozi wa Tanzania nchini Zambia, Grace Mujuma aliwatahadharisha wafanyabiashara wa Zambia kutotafuta njia za mkato.  Fuateni taratibu zinazotakiwa  tumieni ofisi za TPA zilizopo mjini Lusaka vizuri. 