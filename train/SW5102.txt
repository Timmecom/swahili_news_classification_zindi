 WAKATI uongozi wa Yanga ukitarajiwa kumtangaza rasmi mchezaji Ditram Nchimbi muda wowote kuanzia sasa kuanza kuitumikia katika michezo mbalimbali, zogo limeibuka baada ya Polisi kudai nyota huyo ni mali yao.Sakata la mchezaji huyo limechuakua sura mpya baada ya timu ya Azam inayomiliki mchezaji huyo kutofautiana na Polisi Tanzania iliyokuwa inamtumia kwa mkopo wa mwaka mmoja.Akizungumza jana Ofisa Habari wa Polisi Tanzania, Geofrey Frank alisema wanaishangaa Azam kutangaza mchezaji huyo ni mali ya Yanga ilhali wanajua maafande hao wanammiliki mchezaji huyo kwa mkopo wa mwaka mmoja.Alisema Azam walipaswa kufanya mazungumzo kuhusu mchezaji huyo kabla ya kumuidhinisha Yanga SC huku wakijua ni tofauti na vipengele vya makubaliano waliyoingia juu ya makabidhiano ya mchezaji huyo. Kwa kweli jambo hili bado tunalishangaa sisi mchezaji Ditram Nchimbi ni mchezaji wetu halali anayeitumikia timu yetu kwa mkopo wa mwaka mmoja kutokea Azam,lakini tunashangaa jana (juzi) wanatoka kwenye vyombo vya habari na kudai ni mchezaji halali wa Yanga wakati hawajafanya mazungumzo na uongozi wa Polisi Tanzania,  alisema Frank.Kwa upande wake Ofisa habari wa Azam, Jaffari Maganga alisema baada ya Yanga kuufuata uongozi wa Azam kuhusu mchezaji huyo walianza taratibu za kuwasiliana na Mkurugenzi mtendaji wa Polisi Tanzania kwa njia ya baruapepe na walikubaliana. Mazungumzo na uongozi wa Polisi Tanzania yalifanyika mapema baada ya Yanga kuwafuata kuhusu mchezaji Ditram Nchimbi na mawasiliano yalifanyika kupitia kwa mtendaji Mkuu wa timu hiyo Abdukarim Amin kwa njia ya baruapepe na alijibiwa wakionesha kukubali, alisema.Jaffari aliongeza mgongano unaojitokeza kwa sasa inawezekana mtendaji wa timu hiyo hajapeleka mawasiliano kwa uongozi wa juu wa timu hiyo kuwajulisha kinachoendelea. Katika hatua nyingine Yanga SC imemsainisha mchezaji Adeyun Saleh Mkataba wa miaka miwili.