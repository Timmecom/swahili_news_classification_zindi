 Aliyasema hayo jana jijini Dar es Salaam wakati akituhubia kwenye maadhimisho ya Siku ya Wanawake Duniani kimkoa, ambayo kitaifa ilifanyika mkoani Morogoro na kauli mbiu yake ni  Uwezeshaji Wanawake:Tekeleza, wakati ni sasa .Akizungumza na wanawake na wananchi waliojitokeza kwenye maadhimisho hayo yaliyoanza kwa maandamano, Mama Kikwete aliwataka wanawake kote nchini kuhakikisha wanaondokana na dhana ya kufanya biashara ndogo na kuingia kwenye biashara kubwa zenye faida kimaendeleo.Alisema umefika wakati sasa wanawake kuchangamkia fursa zilizopo na kuacha kuridhika na ujasiriamali mdogo, kwani hauwezi kumletea maendeleo na kumkwamua kimaendeleo.Aidha, aliwakumbusha wanawake nchini kutenga muda wa kuwa na familia na kufuatilia malezi ya makuzi ya watoto wao, badala ya kuwaachia watumishi wa ndani jukumu hilo pekee. Ni lazima tutenge muda wa kukaa na familia zetu, tusiwaachia tu wadada wa kazi ndio wawe walezi, kwani kufanya hivyo ni kuwanyima watoto fursa za malezi ya mama na baba , alisema Mama Kikwete.Kwa upande wake msoma risala ya wanawake wa mkoa wa Dar es Salaam, Marium Nnauye, alisema kauli mbiu ya siku hiyo inatoa fursa ya kuwawezesha wanawake kupiga hatua ya maendeleo na hivyo vikwazo dhidi ya maendeleo yao havipaswi kuendelea kuwepo.