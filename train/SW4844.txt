 Rais John Magufuli amezindua nyumba za makazi 20 kati ya nyumba 114 kwa ajili ya askari wa Jeshi la Polisi nchini. Zoezi hilo limefanyika leo, Jumatatu, katika eneo la Magogo mkoani Geita, ikiwa ni sehemu ya mradi wa ujezi wa nyumba 400 za makazi ya askari nchi nzima.Akizungumza kwenye uzinduzi huo Rais amelipongeza Jeshi la Polisi kwa kushirikiana na Wizara ya Mambo ya Ndani ya nchi kwa kujenga nyumba hizo huku akitoa wito kwao kumalizia ujenzi wa nyumba nyingine zilizobaki. Napongeza Jeshi la Polisi kwa ujenzi wa nyumba hizi naamini zitaboresha ufanyaji wa kazi wa askari wetu,  alisema. Rais Magufuli pia ameelekeza kuwa nyumba zilizobaki kukamilisha mradi huo zimaliziwe ili kuondoa adha ya makazi wanayopitia maaskari.