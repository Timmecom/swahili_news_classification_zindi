 Imesema kuanzia mwezi Februari mosi mwaka huu, itaanza kutoa adhabu kwa watakaokuwa hawana mashine hizo.Imesema licha ya kuwepo kwa maandamano na migomo ya kufunga maduka kwa baadhi ya mikoa, matumizi ya mashine hizo na gharama zake ziko pale pale. Imeeleza kuwa imejipanga kuondoa kero mbalimbali zilizopo.Hayo yalitangazwa jana na Naibu Waziri wa Fedha, Saada Salum Mkuya baada ya kikao na wafanyabiashara pamoja na Waziri wa Viwanda na Biashara, Dk Abdallah Kigoda na watendaji wa TRA.Mkuya alisema baada ya kusitisha matumizi ya mashine hizo mpaka jana, kuanzia leo inatakiwa kila mfanyabiashara kununua na kuwa na kifaa hicho na kukitumia kwa ajili ya manufaa yake na Serikali. Baada ya kuzungumza na wafanyabiashara na kusikia kilio chao, kuanzia Februari mosi ndiyo tutaanza kuchukua hatua kwa wale wasiotumia mashine hizo, hivyo tumewapa mwezi mmoja kujiandaa kwa kununua na kuanza kutumia,  alisema Mkuya.Alisisitiza kuwa baada ya muda huo,wataanza kuchukua hatua kwa kufuata sheria kwa kuwapa siku 14 kununua mashine hizo,baadaye siku saba za mwisho kwa ajili ya matumizi hayo.Alisema siyo kweli kuwa wafanyabiashara hawataki kulipa kodi, bali kumekuwa na watu wanaopotosha kuhusu matumizi ya mashine hizo huku baadhi ya wafanyakazi wa TRA, wakiwabugudhi wafanyabiashara kwa kutumia ufahamu mdogo wa masuala hayo. Kutokana na malalamiko hayo, nawahakikishia kuwachukulia hatua wafanyakazi hao wa TRA wanaowabughudhi wafanyabiashara,  alisema.Akizungumzia adhabu kwa wafanyabiashara watakaokiuka taratibu hizo, Kamishna wa Kodi za ndani wa TRA, Patrick Kassera alisema baada ya kumpa siku saba mfanyabiashara asiyetumia mashine hizo, watamtoza faini asilimia tano ya mauzo aliyoficha ;na ikiwa hana mashine, ina maana ni asilimia hizo za mauzo yote.