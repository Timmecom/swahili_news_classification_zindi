 Hayo yalisemwa na Waziri wa Fedha na Uchumi, Omar Yussuf Mzee wakati akizungumza katika hafla fupi ya kutia saini hatua ya kazi za ujenzi wa bandari ya kisasa ya Mpiga duri katika eneo la Maruhubi mjini hapa.Alisema miundombinu ya bandari ndiyo tegemeo la taifa katika kuingiza mapato ambapo Serikali ya Mapinduzi ya Zanzibar imeweka kipaumbele. Nia ya Serikali ya Mapinduzi ya Zanzibar ni kuimarisha miundombinu ya bandari kwa ajili ya kuimarisha uchumi wa nchi na kuingiza mapato,  alisema.Ujenzi wa bandari mpya utafanyika kwa njia ya ubia na kampuni moja ya CHEC kutoka China ambayo itakuwa na hisa asilimia 13.Akizungumza katika sherehe hizo, Makamu wa Rais wa kampuni ya CHEC, Lin Yichong alisema wapo tayari kufanya kazi na Serikali ya Mapinduzi ya Zanzibar katika kuimarisha miundombinu ya bandari kuwa ya kisasa zaidi na kuweza kutoa huduma bora.Alisema kampuni yake ina uwezo mkubwa wa kujenga miundombinu ya bandari baada ya kufanya kazi kama hizo katika nchi mbalimbali za bara la Afrika pamoja na Sudan na Ivory Coast.Mzee alisema mkataba wa mkopo wa ujenzi wa bandari ya Mpiga duri unatazamiwa kutiwa saini hivi karibuni na Serikali ya Jamhuri ya Muungano wa Tanzania ambayo kwa mujibu wa sheria za mikopo ya nje ndiyo inayobeba dhamana ya kutia saini mikataba hiyo.Alisema ujenzi wa bandari hiyo utakaochukua miezi 36 utafanyika awamu kwa awamu ni fedha za mkopo kutoka Benki ya Exim ya China wenye thamani ya dola za Marekani milioni 230.