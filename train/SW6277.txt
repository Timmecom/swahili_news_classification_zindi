 Mamlaka ya Anga Tanzania (TCAA) imetoa siku 28 kwa shirika la ndege la Fastjet kutoa maelezo ya kwanini wasifutiwe leseni ya uendeshaji wa shughuli zao nchini.Mamlaka hiyo imefikia uamuzi huo kwa kuwa shirika hilo la ndege halina ndege za kutosha na hivyo limekuwa likileta kadhia kwa abiria wanaotumia ndege zake, mara kwa mara.Fastjet imeamriwa kusitisha mauzo ya tiketi kwa abiria, pamoja na kurudisha fedha kwa abiria ambao tayari wamekwisha nunua tiketi au wawaombee usafiri kwenye mashirika mengine.Pia wameambiwa wazingatie kuwa waliopata hasara wanafidiwa kwa mujibu wa sheria. TCAA imeongeza kuwa endapo ndani ya siku hizo 28, shirika hilo litashindwa kujieleza na kujinasua kwenye kufungiwa, stahiki zote za wafanyakazi zitalipwa.