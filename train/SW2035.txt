 Promosheni ya  Airtel MKWANJIKA  itawawezesha wateja wote wanaojiunga na kifurushi chochote cha yatosha au kuongeza muda wa maongezi wa kiwango chochote kwenye simu zao kuingia kwenye droo na kupata nafasi ya kujishindia.Kila siku wateja watakaoongeza salio wataingizwa kwenye droo ya  Airtel MKWANJIKA  ambapo washindi wanne wataibuliwa na kutakiwa kuingia katika sanduku la pesa la Airtel (Airtel Mkwanjuka Boksi) na kujikusanyia pesa hadi kiasi cha shilingi milioni moja ndani ya dakika moja.Akizindua promosheni hiyo, Meneja Masoko wa Airtel, Anethy Muga alisema;   tumezindua promosheni hii mwisho wa mwaka ili kuwezesha wateja wetu kujishindia zawadi zitakazobadili maisha yao katika msimu huu wa sikukuu.   Akizungumzia promosheni hiyo, Meneja Uhusiano, Jackson Mmbando alisema wateja wanaotumia mtandao wa Airtel wanaongezeka kila siku, hivyo kuwataka kushiriki kwa wingi, akisisitiza promosheni hiyo ni kwa wateja wote wa Airtel, hakuna gharama ya ziada. Washindi wote watakaopatikana wakati wote wa promosheni watapigiwa simu kwa namba 0683 442 244 na watapatiwa kiasi cha pesa alichoweza kujikusanya na kushinda kutoka kwenye kisanduku cha pesa kupitia huduma ya Airtel Money,   aliongeza Mmbando. Droo ya kwanza ya promosheni ya  Airtel MKWANJIKA  itafanyika Desemba 23 na nyingine nyingi zaidi kufanyika Januari 2016 na kuendelea.