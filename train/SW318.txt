 SHIRIKA la Mawasiliano Tanzania (TTCL) kupitia Kampuni tanzu ya Fedha Mtandao (T-Pesa), wameanzisha mfumo wa kulipa kwa kutumia kadi kuongeza mapato na kuchochea uchumi.Kadi hiyo itatumiwa na wateja wanaotumia huduma hiyo ya T-Pesa kufanya malipo ya safari ikiwemo kwenye mabasi yaendayo haraka na kulipia bidhaa kupitia mashine za kielekroniki (EFDs).Akizungumza katika hafla ya utiaji saini jijini Dar es Salaam, Mkurugenzi wa T-Pesa, Moses Alphonce amesema mradi wa kutengeneza mfumo wa malipo kwa kutumia kadi unahusisha Kampuni za PayLink, KEH Hana Card na Atect and Company zote kutoka nchini Korea.Alphonce alisema kuwa wameingia mkataba wa miaka mitatu hadi mitano na kampuni hizo na kwamba utakuwa kichocheo cha uchumi na kuleta mapinduzi katika mfumo wa malipo. T-Pesa ndio ya kwanza nchini kutumia mfumo huu. Mtumiaji wa kadi hii anapoweka fedha ataweza kulipia safari kwenye mabasi ya mwendokasi, kulipia bidhaa na fedha itakatwa kodi moja kwa moja na Mamlaka ya Mapato Tanzania (TRA),   alieleza.Pia alisema kuwa katika taarifa ya Benki Kuu ya Tanzania (BoT), inaonesha kuwa asilimia nne pekee ya watanzania ndio wanatumia mfumo wa malipo kwa njia ya kadi na asilimia 96 wanatumia mfumo wa kulipa fedha taslimu. Mfumo huu wa kidijiti utakuwa salama kwa watumiaji wetu, serikali itakuwa na uwezo wa kuona miamala yake itakayofanyika na sekta ambazo ni kipaumbele kwa ulipaji wa kodi, T-Pesa ilianzishwa kama moja ya nyenzo muhimu kusaidia juhudi za serikali za kuboresha mfumo wa ukusanyaji mapato kwa malipo yanayofanyika kwa njia ya mtandao,  amesema.Aliongeza kuwa kampuni hizo zitashiriki kuandaa, kupanga na kutengeneza mfumo wa kadi za NFC na POS Ecosystem na kwamba zitasaidia kuongeza ufanisi katika biashara na shughuli nyingine za kiuchumi.Alieleza kuwa T-Pesa imekuwa kwa kasi kwa sababu wamewekeza katika kusambaza huduma zao sokoni kwa sababu mpaka sasa wana mawakala 11,000 na wateja wapya 200,000. Amesema wameingia kwenye ubunifu zaidi kwa kuhakikisha malipo yote yanafanywa kwa njia ya kadi na si fedha taslimu kama ilivyozoeleka. Vipengele vyote muhimu katika makubaliano haya vitazingatiwa hasa cha ubora wa huduma na kuwajengea uwezo wataalamu wa ndani kwa njia ya mafunzo kwa vitendo na ushirikishwaji, ili kuepuka kuwa tegemezi kutoka kwa wataalamu wa Korea,   amesisitiza.Mwenyekiti wa kampuni hizo kutoka Korea, Moon Lee alisema wameingia mkataba huo na TTCL kupitia kampuni yake ya T-Pesa kwa lengo la kuhakikisha inajiimarisha kwa masuala yqa teknolojia.Lee amesema wanaamini kuwa mfumo wa kadi utasaidia kuongeza mapato kwa serikali na kwamba utafanywa kwa uwazi bila kuwepo kwa makosa yoyote.