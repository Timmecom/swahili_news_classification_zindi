 BEKI wa zamani wa Simba, Jamhuri Kihwelo  Julio  amepanga kukutana na kocha wa Yanga, Zahera Mwinyi kumueleza namna nzuri ya kumtumia Haruna Moshi  Boban .Julio ambaye pia amewahi kuwa kocha msaidizi wa Simba alisema yeye ni shabiki mkubwa wa kiungo huyo wa zamani wa Simba na anamtazama kuwa ni mchezaji mwenye kipaji zaidi katika kizazi hiki.Hata hivyo, Julio pamoja na kufurahishwa na taarifa kuwa nyota huyo bado yuko kwenye mipango ya mabingwa hao wa kihistoria kwa msimu ujao, lakini alisema kocha Zahera Mwinyi anakosea namna anavyomtumia fundi huyo. Mimi ni shabiki na mwanachama wa Simba lakini mpenda soka na msema ukweli. Nimepanga kukutana na Zahera ili kumpa ushauri namna ya kumtumia Boban. Naona hajapata ubora wake. Boban ni namba kumi bora kabisa katika kizazi hiki. Anakuwa na madhara zaidi anapoachwa uhuru hauchezee mpira kadiri anavyotaka, amuache huru kuchezesha timu sio ampe majukumu sana ya kukaba,  alisema Julio. Aliongeza kuwa Boban bado ni mchezaji mwenye uwezo mkubwa na ataisaidia Yanga ndani na nje ya uwanja kutokana na uzoefu wake.