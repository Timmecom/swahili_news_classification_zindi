 RWANDA na Qatar zimesaini makubaliano ya ushirikiano yatakayolenga kuimarisha ushirikiano wa kiuchumi na sekta mbalimbali kati ya nchi hizo mbili.Makubaliano hayo yamefanywa na Rais Paul Kagame na Shehe Tamim bin Hamad Al-Thani, wakati wa ziara ya siku mbili ya Rais Kagame katika nchi hiyo. Makubaliano hayo ikiwemo katika huduma za anga, uwekezaji, mkataba wa makubaliano katika uchumi, biashara na ushirikiano wa kiutawala.Qatar na Rwanda wamekuwa na ushirikiano wa kiuchumi katika Anga kwa Shirika la ndege la Qatar Airways, kutoa huduma za usafiri moja kwa moja nchini Rwanda tangu mwaka 2012 hivyo sasa wamekubaliana kuendeleza ushirikiano katika viwango vingine. Waziri wa Miundombinu wa Rwanda, Claver Gatete aliyeambatana na Rais Kagame wakati wa ziara hiyo, alisema walifanya mkutano uliolenga kutafuta fursa za uwekezaji nchini humo.