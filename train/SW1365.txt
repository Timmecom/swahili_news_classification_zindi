 MAMLAKA ya Hali ya Hewa Tanzania (TMA) imeeleza kuongezeka kwa joto juu ya wastani kufi kia nyuzi joto 34 na litadumu mpaka Januari mwakani kutokana na kuwapo kwa jua la utosi na mvua hafi fu za vuli.Imeeleza kuwa wastani wa joto Novemba na Desemba ni nyuzi joto 31.5 kwa mikoa ya Dar es Salaam, Tanga na visiwa vya Unguja na Pemba. Meneja wa kituo kikuu cha utabiri, Samweli Mbuya alisema jana kuwa sababu ya kuongezeka kwa joto ni mwenendo wa mifumo ya hali ya hewa kusini mwa mstari wa Ikweta na kusababisha jua la utosi katika miezi hiyo hivyo kuwapo ongezeko la joto.Sababu nyingine ni mtawanyiko wa mvua za vuli hafifu, hivyo kusababisha jua la utosi ambalo ni kawaida kwa nyakati hizi kukosa mvua za vuli za kupooza. Alisema katika kipindi hiki, kunakuwapo mvua za vuli na za msimu lakini kumekuwa na ongezeko la joto katika maeneo mbalimbali hususani kanda ya pwani ambapo joto limekuwa juu ya wastani.Novemba na Desemba ni nyuzi joto 33, lakini kwa sasa mpaka Desemba juu ya wastani mpaka nyuzi joto 35 Pwani na 34 Dar es Salaam.  Katika baadhi ya maeneo hapa nchini ikiwemo mikoa ya Kilimanjaro, Arusha, Manyara, Morogoro, Dar es Salaam, Pwani pamoja na visiwa vya Unguja na Pemba, msimu wa mvua za vuli unaendelea kukumbwa na mtawanyiko hafifu wa mvua,  alisema.Alisema zipo sehemu mvua zimenyesha kwa wastani lakini sehemu nyingine chini ya wastani. Alisema kwa muda uliosalia hakutarajiwi mvua nyingi bali wastani na chini ya wastani. Tunatarajia hali hii itaendelea mpaka katikati ya Desemba, tukitarajia mvua kidogo na kupooza lakini  hali hii itaendelea mpaka Januari na baadaye kurejea tena mwezi Februari, alisema. Mbuya alisema kwa kawaida Oktoba hadi Machi kila mwaka, jua la utosi huwa katika maeneo ya kizio cha kusini mwa dunia. Aliwataka wananchi kufuatilia taarifa za mwenendo wa joto zinazoendelea kutolewa katika utabiri wa kila siku na TMA na kuchukua hatua stahiki kila inapobidi.