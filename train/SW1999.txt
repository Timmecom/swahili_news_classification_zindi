 BAADA ya kutolewa katika mashindano ya Kombe la FA na Stand United, kocha Msaidizi wa Mbao FC, Abdulmutik Haji, amesema wanajipanga kuhakikisha wanashinda michezo yao ya Ligi Kuu dhidi ya Lipuli FC na Mtibwa Sugar.Mbao FC ilifungwa na Stand United kwa bao 1-0 katika mchezo Kombe la Shirikisho la Azam (ASFC) juzi kwenye Uwanja wa Nyamagana. Katika mchezo na Stand United, timu yetu ilicheza vyema lakini tulishindwa kutumia nafasi tulizotengeneza jambo lilisababisha kuondolewa,  alisema Haji.Mbao FC itacheza michezo wa Ligi Kuu dhidi ya Lipuli FC Jumapili katika Uwanja wa Samora na baada ya hapo Januari 2 mwakani watacheza na Mtibwa Sugar katika Uwanja wa CCM, Gairo, mkoani Morogoro.Kwa upande wake, Nahodha wa Mbao FC, Wazir Junior, alisema timu yao ilicheza vyema licha ya kushindwa kupata matokeo dhidi ya Stand United. Pia aliwaomba wachezaji wenzake kuendelee kupambana ili timu iweze kufanya vema katika michezo ya Ligi Kuu.Waziri ambaye amewahi kuichezea Toto Africans, Njombe Mji FC na Azam FC alisema ataendelea kushirikiana na wachezaji wenzake ili waisaidiae kutimiza lengo lake la kuchukua ufungaji