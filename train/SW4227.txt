 WAZALISHAJI na wasambazaji wa taulo za kike wametakiwa kuunga mkono juhudi za serikali na wadau wengine kuwamkomboa wasichana dhidi ya vikwazo mbalimbali vya kielimu kwa kutopandisha bei ya bidhaa hizo.Akizungumza na gazeti hili jana, Mwenyekiti wa Chama Waandishi wa Habari Wanawake (Tamwa), Joyce Shebe alieleza kusikitishwa na hatua ya wazalishaji kushindwa kupunguza bei licha ya serikali kuwafutia Kodi ya Ongezeko la Thamani (VAT) katika mwaka wa fedha 2018/19.Kutokana na kitendo hicho, katika Bajeti Kuu ya mwaka 2019/20 iliyosomwa mwishoni mwa wiki, Waziri wa Fedha na Mipango, Dk Philip Mpango amependekeza msamaha huo kufutwa. Wafanyabiashara na wa- zalishaji wote ni wazawa na wadau wanaopaswa kuunga mkono juhudi za serikali kumkomboa mtoto wa kike. Sote tungeunganisha nguvu ili mtoto wa kike aweze kupata elimu,  alisema.Alisema lengo la serikali halikuwa kuwaneemesha wafanyabiashara pekee, hivyo walipaswa wazingatie kwamba wao pia wanapaswa kutoa mchango wa kumwendeleza mtoto wa kike kwa kupunguza gharama za taulo hizo. Kiongozi huyo wa Tamwa alishauri wafanyabi- ashara kutopandisha bidhaa hiyo katika mwaka ujao wa fedha kwa kigezo cha kufidia msamaha uliofutwa.Uamuzi wa serikali kuwafutia wazalishaji wa taulo za kike VAT katika mwaka wa fedha 2018/19, ulilenga kuitikia kilio cha makundi mbalimbali, ikiwamo Tamwa waliotaka bidhaa hiyo muhimu ipatikane kwa bei nafuu kwa ajili ya kulinda afya ya mama na mtoto wa kike hasa walio shuleni. Wabunge ni kundi lingine lililopaza sauti na kushauri serikali kupunguza kodi bidhaa hizo ziuzwe kwa bei ya kawaida.Hata alipokuwa akisoma bajeti, Waziri Mpan- go alisisitiza kwamba matarajio ya serikali ni kuona wazalishaji na wauzaji wa taulo za kike wanaziuza kwa bei nafuu baada ya kusamehewa kodi hiyo; jambo ambalo halikutekelezwa.