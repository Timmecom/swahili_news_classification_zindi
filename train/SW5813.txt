 WAZIRI Mkuu, Kassim Majaliwa ameitaja Benki ya NMB kuwa ni taasisi ya kuigwa kwa ubora wa huduma akisifia ilivyokita mizizi maeneo ya vijijini ambako wengi hawajafika.Alitoa kauli hiyo Dodoma NMB ilipowakutanisha wadau mkoani hapa kwenye futari maalumu ya mfungo wa Ramadhani.Alisema NMB inaisaidia serikali katika juhudi za maendeleo hasa kipindi hiki ambacho taifa linaelekea uchumi wa kati hivyo akaomba Watanzania kwa umoja wao kudumisha, amani, upendo na mshikamano ili kufikia malengo.Alisema serikali ambayo ina hisa ndani ya benki hiyo, itaendelea kushirikiana nayo inapoona inafaa lakini pia akawataka waendelee kuboresha zaidi huduma maeneo mengine Siyo dhambi nikisema mnaongoza kwa kutoa huduma bora, nawashukuru kwa kujikita katika taasisi kama shule ambako mmesaidia kupeleka madawati na vitabu. Lakini nafurahi kusikia mmeanza kufadhili hadi michezo, nawapeni hongera, tutaendelea kuwatia moyo,  alisema.Waziri Mkuu mstaafu, Mizengo Pinda aliwataka NMB kutangaza huduma yao ya mikopo kwa wakulima wengine zaidi nchini ambayo yeye (Pinda) alishaelezwa na kuona ina faida kubwa.Pinda alisema amekuwa kati ya wakopaji wa mara nyingi katika benki hiyo akiwekeza kwenye kilimo ndipo maofisa wa NMB wakamtembelea na kumpa ushauri wa mkopo maalumu kwa wakulima ambao haumuumizi.Pinda amesema hakuna foleni wala njoo kesho wakati mtu anahitaji mkopo ndani ya benki hiyo ili mradi akitimiza masharti ya dhamana zake.Katika ukaribisho, Mkurugenzi wa NMB, Albert Jonkergouw alisema inajishusha kwa kuwakumbuka waumini katika kipindi hiki ambacho wanahitaji kuwa karibu na muumba wao hivyo wanaungana katika tendo hilo jema.Joukergouw alisema wataendelea kufanya hivyo na kufuata taratibu za huduma za fedha nyingi, ikiwemo kuwasogezea zaidi huduma wateja.