 TANGU kuanza kuadhimishwa kwa Siku ya Kimondo duniani idadi ya Watanzania wanaofi ka kutalii eneo la kimondo, katika eneo la Mbozi mkoani Songwe imeongezeka kutoka watalii 1,300 hadi kufi kia watalii 3,580 ambalo ni ongezeko la zaidi ya na asilimia 80 na idadi ya wageni toka nje ya nchi ikiwa 116. Kauli hiyo ilitolewa na Mkuu wa Kituo cha Kimondo Mbozi jana, Paul Nyello alipokuwa akizungumza na msafara wa mgeni rasmi Mkuu wa Nkoa wa Mbeya, Albert Chalamila aliyemwakilisha Waziri wa Habari, Utamaduni, Sanaa na Michezo Harison Mwakyembe wakati wa ufunguzi wa maadhimisho ya kimondo kitaifa ambayo kilele chake ni leo. Nyello alisema tangu kuanza kwa maadhimisho hayo mwaka jana yamechangia kuwahamasisha wananchi kuanza kujitokeza kwa wingi kutembelea eneo hilo na kwamba hamasa imesaidia kuongeza uelewa kwa wananchi na sasa wanajitokeza kwa wingi tofauti na zamani idadi ya watanzania waliokuwa wanafika ilikuwa ndogo na kuifanya eneo hilo kuonekana halina maana yoyote. Siku za nyuma hapa palikuwa na ukame wa watalii, tulikuwa tukipokea zaidi wageni kutoka nje ya nchi ambao idadi yao hata hivyo bado ni ndogo, bila shaka kadiri tutakavyokuwa tunaendelea kukitangaza kimondo itaongezeka sambamba na idadi ya watanzania ambayo sasa imeongezeka,  alisema Nyello. Mkuu wa Mkoa wa Mbeya, Albert Chalamila alishauri kukitumia na kukienzi kimondo kwa kuboresha miundombinu ya maeneo hayo na kuibua fursa nyingine ambazo zitawanufaisha zaidi wazee na wananchi wa eneo hilo la Ndolezi. Wakati Arusha mzee aliyegundua madini ya Tanzanite alipewa zawadi , imefika wakati sasa na sisi huku wazee wetu na wananchi wa eneo hili wanufaike kwa kuwaboreshea mandhari na kuwajengea hata shule kubwa au hospitali kubwa ambayo itakuwa kumbukumbu muhimu kwa wakazi wa kata hii, wilaya, mkoa na Taifa kwa ujumla,  alisema Chalamila . Alisema mikoa saba ya Nnyanda za Juu Kusini itaendelea kukitumia kimondo kuutangaza mkoa na kuibua fursa nyingine za uwekezaji zilizopo mikoa yote saba ya nyanda hii kama vile kwenye kilimo, madini na utalii kutokana na mikoa hiyo kusheheni vivutio vingi.