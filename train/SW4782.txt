 SERIKALI imeagiza mashine zaidi ya 60 za kusafi shia fi go kutoka nchini Saudi Arabia zifungwe katika hospitali za rufaa za mikoa ili kuwarahisishia wahitaji wa huduma ya kusafi shwa fi go kuifi kia kirahisi.Waziri wa Afya, Maendeleo ya Jamii, Jinsia, Wazee na Watoto, Ummy Mwalimu alisema hayo bungeni jana wakati akijibu swali la nyongeza la Mbunge wa Kilolo, Venance Mwamoto (CCM). Mwamoto alihoji kwa nini serikali isiweke mashine za kusafishia figo katika hospitali za rufaa za mkoa kwa sababu tatizo la magonjwa yasioambukiza limeongezeka na mojawapo ni matatizo ya figo.Akijibu swali hilo, Waziri Ummy alikiri kuongezeka kwa magonjwa yasioyoambukiza na ndio maana serikali imeona umuhimu wa kuagiza mashine hizo za figo kutoka Saudi Arabia na kuwa zitakapofika zitafungwa katika hospitali za rufaa za mikoa ambazo itakuwa rahisi kwa wananchi kuzifikia. Hata hivyo, alisema changamoto iliyopo ni kukosekana kwa wataalamu wa mashine hizo na kwamba serikali inazungumza na Serikali ya Suadi Arabia ili ilete watalaamu wake na kuwapeleka katika hospitali kubwa kama vile KCMC, Muhimbili, Bugando ili kuwezesha huduma hiyo.Katika hatua nyingine , Waziri Ummy alisema serikali ilipokea mashine za kufulia Julai mwaka jana na imeanza kuzifunga katika hospitali za rufaa za mikoa. Alikuwa akijibu swali la nyongeza la Mbunge wa Viti Maalumu, Mariam Kisangi (CCM), aliyebainisha kuwa kuna changamoto ya mashine za kufulia katika hospitali za serikali za Mkoa wa Dar es Salaam na kuhoji kama serikali haioni umuhimu wa kufunga mashine hizo.Awali, akijibu swali la msingi lililoulizwa na Mbunge wa Kinondoni, Maulid Mtulia (CCM), Waziri Ummy alisema huduma za CT-Scan sasa zinapatikana katika ngazi ya hospitali za rufaa za mikoa na huduma ya MRI zinapatikana katika ngazi ya hospitali za Rufaa za Kanda na Taifa. Mtulia alihoji ni lini serikali itanunua mashine ya CT-Scan na MRI kwa ajili ya hospitali ya rufaa ya Mwananyamala ili kupunguza msongamano katika hospitali ya Muhimbili na kuongeza ufanisi katika hospitali hiyo.