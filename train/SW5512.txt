 MWENYEKITI wa Bodi ya Wakurugenzi Simba, Mohammed Dewji ametembelea Uwanja mpya wa mazoezi wa timu hiyo na kufafanua kuwa kwa hatua nzuri ya ujenzi iliyofi kiwa, utaanza kutimika rasmi mwishoni mwa mwezi ujao. Oktoba 24 mwaka jana, kupitia ukurasa wake wa mtandao wa kijamii wa Instagram alionyesha sehemu ya ujenzi ambapo wahandishi walionekana kuendelea na ujenzi ambapo alisema uwanja huo utatumika hata baada ya kutoweka duniani. Mo Dewji alisema alitembelea viwanja viwili, ambapo kwa pamoja vitaanza kutumika mwezi hivi karibuni ambapo kupitia picha alizoonesha kwenye mtandao wake huo viwanja hivyo vilionekana kuwa tayari na nyasi za bandia. Alisema viwanja hivyo vitafunguliwa sambamba na vyumba vya kubadilishia nguo na kuongeza kuwa anatarajia kuona timu yake ikifanya mazoezi kwenye viwanja hivyo kuanzia mwishoni mwa mwezi wa kumi mwaka huu. Kwa muda miaka mingi klabu ya Simba imekuwa ikipambana kujenga uwanja wao wa mazoezi bila mafanikio ila ujio wa mwekezaji Mo Dewji ni wazi umelahisisha baadhi ya mambo muhimu kukamilika.