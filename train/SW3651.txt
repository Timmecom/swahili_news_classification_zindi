 Huku Wizara ya Nishati na Madini imetakiwa kuwanyang anya vitalu vya gesi na madini wawekezaji wa ndani wasioviendeleza na kusubiri waje wawekezaji wengine kuingia nao ubia.Mbunge wa Donge,Yusuf S Yusuf (CUF) aliliambia bunge juzi wakati wakichangia majadala ya utekelezaji wa kamati maalumu ya nishati na madini huku akisisitiza kuwa ni vema wanasiasa kuwaacha wataalamu katika utekelezaji wa majukumu yao.Yusuf alisema ni vema kuwapa nafasi ya kuajiri wataalamu na siyo wanasiasa kutoa vimemo kwa ajili ya kuajiri ndugu huku akitaka watanzania kupewa kipaumbele katika masuala ya nishati na gesi. Kamati imetembelea ujenzi wa gesi lakini kuanzia mwanzo mpaka mwisho ni wageni pekee hata kwa kazi ambazo hazina utaalamu hivyo ni vyema kuwapa kipaumbele wazalendo kwanza na kuwa na wageni wacheche. Alitoa mfano wa nchi ya Oman katika uwekezaji wa dhahabu, mafuta na gesi watu wanaofanya kazi katika sekta hizo ni wazalendo huku kukiwa na wageni wachache ambao ni wataalamu katika sehemu mbalimbali.Aliitaka wizara hiyo kutoa taarifa sahihi na kwa wakati kuhusiana na masuala hayo ya gesi na mafuta ili kutowapa nafasi wanaotaka kupotosha kwa maslahi yao binafsi.Alisema katika siku za hivi karibuni kuna mmoja wa wawekezaji alishutumu serikali katika masuala ya uwekezaji, lakini Waziri wa Nishati na Madini alikuwepo na kutoa ufafanuzi na kusaidia kuondoa upotoshaji.Naye,Mbunge wa Viti Maalum, Naomi Kaihula (Chadema) alitaka kujua sababu kwa nini sekta ya nishati haitaki kuinuka huku kukiwa na nyenzo zote za kuwezesha kama kupata umeme wa jua na upepo.