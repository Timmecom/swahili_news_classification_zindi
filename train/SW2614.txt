 Akizungumza na mwandishi wa habari hizi jana, Igogo aliipongeza Serikali kwa kusikiliza kilio cha wafanyabiashara lakini alisema kuna haja ya Wizara ya Fedha kuunga mkono hatua hiyo. Waziri wa Viwanda na Biashara hana mamlaka kwa Mamlaka ya Mapato Tanzania (TRA), bali Wizara ya Fedha hivyo uamuzi wa Dk Kigoda unapaswa kutiliwa maanani na Wizara ya Fedha ili utekelezeke,  alisema Igogo.Aidha alisema malalamiko ya wafanyabiashara yanapaswa kutiliwa maanani na Serikali katika kila wizara inayohusika ili kupatikana suluhu mapema kutokana na malalamiko ya wafanyabiashara. Sisi wafanyabiashara Waziri wa Viwanda na Biashara ni baba yetu tulipoona tunakandamizwa tuliomba msaada wake,  alisema Igogo na kumpongeza Dk Kigoda kuingilia kati swala hilo.Igogo mwanzoni mwa wiki hii alikaririwa na vyombo vya habari akionya kwamba endapo suluhu haitapatikana Chama cha Walipa Kodi wataenda kutafuta haki mahakamani kutokana na malalamiko mbalimbali ya wafanyabiashara kutofanyiwa kazi.Waziri Kigoda alikutana na wafanyabiashara juzi jijini Dar es Salaam ambapo alisema kwamba Serikali imepokea ushauri wao kwa uzito mkubwa na kwamba itaufanyia kazi na kutoa marejesho.Kwa mujibu wa TRA utaratibu wa kutumia Mashine za EFD ulianzishwa kwa lengo la kumrahisishia mfanyabiashara utunzaji wa kumbukumbu za biashara za kila siku pamoja na kuondoa usumbufu wakati wa ukadiriaji wa kodi walengwa wakiwa ni wale wafanyabiashara wanaofanya mauzo ghafi ya Sh milioni 14 kwa mwezi.Mashine za EFD zilipaswa kuanza kutumika Januari mwaka huu na baadaye kusogezwa mbele hadi Februari baada ya wafanyabiashara kulalamika. Juhudi za kuwapata wasemaji wa Wizara ya Fedha iliyofiwa na Waziri wake, Dk William Mgimwa hivi karibuni, hazikuzaa matunda jana.