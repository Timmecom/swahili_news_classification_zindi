 Akizungumza na waandishi wa habari wakati wa bonanza la wafanyakazi na familia zao, Mkurugenzi Mtendaji wa benki hiyo, Ammissh Owusu-Amoah, alisema uongezaji wa matawi unaenda sambamba na mahitaji ya huduma za kibenki nchini pamoja na kukua kwa uchumi. Kwa sasa tuna matawi 19, na tuko kwenye nchi 17 barani Afrika na lengo letu ni kuhakikisha tunaongeza matawi ili kumfikia kila Mtanzania,   alisema Owusu.Kwa upande mwingine pia Owusu alisisitiza kipaumbele cha benki yake katika kuwasaidia wajasiriamali wadogo,kwa kutenga dola za kimarekani milioni kumi na mbili, huku pia kukiwa na utaratibu wa kutoa elimu ya ujasiriamali.Kwa mwaka huu BOA wamefungua matawi kwenye miji ya Mtwara na Kahama ikiwa ni kiashiria cha benki kuwafikia wateja wengi zaidi hapa nchini.Akizungumzia bonanza la wafanyakazi, Meneja Masoko wa BOA, Solomon Haule alisema madhumuni ya siku hiyo ni kuwapa wafanyakazi na familia zao nafasi ya kupumzika hali ambayo itaongeza ubunifu kazini.