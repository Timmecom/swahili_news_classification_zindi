 POLISI mkoani Tabora imemfi kisha mahakamani fundi ujenzi Thomas Nikolanduli maarufu kama Andrew akituhumiwa kwa mauaji ya mwanajeshi inayedaiwa alimzidi nguvu wakati akijaribu kumbaka.Andrew (22) alisomewa shitaka hilo jana mbele ya Hakimu Mkazi wa Mkoa wa Tabora, Ajali Milanzi. Upande wa serikali ukiongozwa na Wakili Tito Mwakalinga uliiambia mahakama hiyo kuwa kijana huyo alitenda kosa hilo la mauaji Januari 27, mwaka huu baada ya kumaliza kujenga nyumba ya mama huyo. Mwakalinga alidai kuwa siku hiyo, katika Mtaa wa Kariakoo, Kata ya Kitete katika Manispaa ya Tabora majira ya usiku mtuhumiwa alimuua Esther Gwasi Almas.Mtuhumiwa hakutakiwa kujibu chochote mahakamani hapo na shauri hilo limeahirishwa hadi Februari 14, mwaka huu litakapotajwa kwani upelelezi haujakamilika. Esther ambaye kwa sasa ni marehemu, wakati wa uhai wake alikuwa ni mwajiriwa wa Jeshi la Ulinzi la Wananchi wa Tanzania (JWTZ) Kikosi cha 202 kilichopo Brigedi ya Faru mjini Tabora.Katika kesi nyingine, watu watatu, Emmanuel Magesa, Lilian Alex na Mary Paul wamepandishwa kizimbani wakituhumiwa kwa unyang anyi wa kutumia silaha. Mbele ya Hakimu Mkazi wa Mkoa, Jocktan Rushwela ilidaiwa na upande wa mashitaka watuhumiwa walitenda kosa hilo Januari 5, mwaka huu saa nne asubuhi katika Hoteli ya Orion mjini Tabora. Ilidaiwa siku hiyo waliiba Sh milioni 7.5 taslimu, modem moja ya Halotel yenye thamani ya 50,000 na simu janja ya Samsung vyenye thamani ya Sh milioni 8.3, mali ya Donna Ahmed. Watuhumiwa walikana mashitaka na kesi kuahirishwa hadi Februari 14, mwaka huu itakapotajwa kwani upelelezi haujakamilika.