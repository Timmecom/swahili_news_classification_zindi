 Mikataba hiyo imesainiwa na Katibu Mkuu wa wizara hiyo Dk Servacius Likwelile na Mwakilishi Mkazi wa Benki ya Dunia, Philippe Dongier.Katibu Mkuu Likwelile alisema miongoni mwa fedha hizo, Sh bilioni 537.9 zitatumika kwa ajili ya kuendeleza jiji la Dar es Salaam. Mkopo huu unalenga kuboresha huduma za mijini na kuimarisha uwezo wa taasisi katika jiji la Dar es Salaam,  alisema na kuongeza kuwa kipaumbele kitatolewa kwenye miundombinu kama kwenye barabara zinazotumika na kudhibiti mafuriko.Alisema mkopo wa pili wa Sh bilioni 107.6, utaendeleza ujenzi wa nyumba za gharama nafuu. Likwelile alisema fedha hizo zitapewa taasisi za fedha kwa ajili ya kukopesha wenye uhitaji wa nyumba.Alisema Sh bilioni 64.5 ni kwa ajili ya mradi wa uvuvi wa kikanda, katika nchi za Tanzania, Comoro na Msumbiji.