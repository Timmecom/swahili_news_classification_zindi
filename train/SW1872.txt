 Promosheni ya Airtel Mkwanjika imekuwa ni promosheni ya kipekee inayowapatia wateja wanne wa Airtel kila siku kuchaguliwa kupitia droo inayoendeshwa chini ya usimamizi wa Bodi ya Michezo ya Kubahatisha nafasi ya kuingia kwenye kisanduku kinachopeperusha pesa na kupewa dakika moja ya kujikusanyia pesa kisha kuondoka na mkwanja wao wa pesa taslimu.Akizungumza na waandishi wa habari, Ofisa Huduma za Ziada wa Airtel, Nassor Abubakar alisema ; mpaka sasa tunao washindi 128 kutoka katika mikoa mbalimbali nchini kati yao washindi 96, wameshajishindia kiasi cha pesa walichoweza kujikusanyia ndani ya sanduku la pesa, hivyo tunajisikia furaha kuwawezesha Watanzania na wateja wetu kwa ujumla kuboresha maisha yao kwa kuwapatia kiasi cha pesa kama zawadi ya ushindi wao kupitia promosheni hii ya Airtel Mkwanjika  .Nassor aliwataja washindi hao kuwa ni Jafari Twaha kutoka Arusha, Lisa Vedastor, Hajattussimena Byron Martin kutoka Bukoba, Philimon Shayo, Gidion Vedasto, Mariam Juma na Michael Enas kutoka Dar es Salaam, Barton Andrea kutoka Dodoma na Bury Umary kutoka Manyara.Pia aliongeza, Said Suleiman na Said Azizi kutoka Mtwara, Sospeter Paulo na Angolina Gillioni kutoka Morogoro, Maganga Masesa, Neema Michael kutokaTabora, Arafa Idd kutoka Pwani, Emilson Emilton, Rehema Pamela na Anabela Samson kutoka Mwanza, Christian Paul kutoka Shinyanga na Sandari Mustapher kutoka Songea.Kwa upande wake Nassor aliongeza kwa kusema ,kila mteja wa Airtel ana nafasi ya kujishindia, ni rahisi mteja anachotakiwa kufanya ni kununua vocha yake, kukwangua na kuingiza kwenye simu yake au kununua muda wa maongezi kupitia Airtel Money au kununua vifurushi vya Airtel Yatosha na namba yake itaingizwa moja kwa moja kwenye droo ya promosheni ya Airtel Mkwanjika. Natoa wito kwa Watanzania na wateja wetu nchi nzima kuendelea kutumia huduma zetu na kuongeza salio ili kupata nafasi ya kuibuka kuwa washindi kupitia promosheni hii ya Airtel Mkwanjika,  alisisitiza.