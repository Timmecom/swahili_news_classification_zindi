 Hayo yalisemwa na Rais wa TCCIA, Peter Chisawilo, hivi karibuni mara baada ya Mkuu wa Mkoa wa Morogoro, Dk Steven Kebwe kufungua mkutano mkuu wa mwaka na wa uchaguzi wa chama hicho mkoa wa Morogoro.Chisawilo alisema pamoja na kuunga mkono hatua ya serikali ya awamu ya tano kuhusu kuifanya Tanzania kuwa nchi ya viwanda, pia alishauri kuwekwa mazingira mazuri ya kulinda viwanda vya ndani licha ya kuvutia wawekezaji wa nje kuja kuwekeza kwenye sekta mbalimbali ikiwemo ya viwanda. TCCIA Taifa imepokea, inakubaliana na inaunga mpango wa Rais Magufuli wa kuifanya Tanzania kuwa ni nchi ya viwanda, lakini serikali pekee haiwezi kujenga viwanda bali yenyewe inaweka mazingira mazuri ya kuifanya sekta binafsi pamoja na TCCIA wajikite katika uwekezaji wa ujenzi wa viwanda vya aina mbalimbali,  alisema.Mbali na hayo alisema, Serikali inapaswa kuendelea kuweka mazingira mazuri ya kuimarisha viwanda vya ndani vya uzalishaji wa sukari nchini kwani kwa sasa uwezo wao ni mdogo kutosheleza mahitaji ya sukari nchini.