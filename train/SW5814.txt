 Mwanamke mmoja raia wa Uganda anayeishi London, Uingereza amekutwa na hatia ya kumkeketa mtoto wake wa miaka mitatu.Mama huyo ambaye ana watoto wawili anakabiliwa na kifungo cha hadi miaka 14 kwa kosa hilo na hukumu yake itasomwa Machi 8.Hukumu hiyo inatajwa kuwa ya kwanza katika kipindi cha miaka 30, tangu kuwekwa kwa sheria za kupinga vitendo hivyo nchini humo.Kwa mujibu wa Mwongoza Mashtaka Jaji Phillipa Whippa, mama huyo ambaye jina lake halijawekwa bayana, akiwa na mumewe raia wa Ghana walimpeleka mtoto wao huyo hospitali Agosti 28, 2017 akiwa anatokwa na damu nyingi sehemu za siri.Kutokana na kitendo hicho ilibidi polisi waanze uchunguzi, kuhusu tukio hilo.  Wazazi wa mtoto walidai mtoto wao alianguka kutoka meza ya jikoni, na kuumia, lakini alipoulizwa mtoto mwenyewe akasema alikatwa na  mchawi  (mama yake),  aliongeza.Jaji alisema kuwa mtoto wao wa kwanza wa kiume, aliwaandikia barua polisi na kuwaeleza kuwa mama yake ndiye aliyemkata mdogo wake sehemu za siri.