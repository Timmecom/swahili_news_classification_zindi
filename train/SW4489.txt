 Akizungumza katika mkutano wa kwanza wa Bodi ya Zantel tangu inunuliwe na Millicom kwa asilimia 85, Mkurugenzi Mtendaji wa Millicom Afrika, Cynthia Gordon alisema maboresho hayo yatajikita katika kuimarisha kwa huduma za simu, intaneti, ambayo yataiwezesha Zantel kutoa huduma bora na ya uhakika. Millicom itajikita katika kuiwezesha Zantel kukuza na kuboresha ukuaji na upanuzi wa shughuli zake hapa nchini ili kuifanya Zantel iendelee kuongoza soko la Zanzibar na kuendelea kutoa huduma zenye ubunifu zaidi pamoja na kuongeza wigo wa kuwafikia wateja wengi zaidi,  alisema Gordon.Kampuni ya Millicom pia imeelezea nia yake ya kuimarisha ushirikiano wake na Serikali ya Mapinduzi ya Zanzibar ambayo pia anamiliki asilimia 15 ya hisa za Zantel katika kuhakikisha kampuni inakuwa mstari wa mbele katika kuwajengea uwezo na kuboresha maisha ya watu wa Zanzibar.Akizungumza katika mkutano huo, Ofisa Mtendaji Mkuu wa Zantel, Benoit Janin alisema Zantel pia itazindua mtandao wa kwanza wa 4G kwa Zanzibar wenye lengo la kuimarisha nafasi yao kama kampuni inayoongoza katika huduma za intaneti na kuimarisha upatikanaji wa huduma za mtandao Visiwani. Zantel itafaidikia moja kwa moja na uzoefu pamoja na utamaduni wa ubora wa Millicom, hivyo kuhakikisha Zantel inaingia katika zama mpya za kuboresha bidhaa zake na kuongeza ubora wa huduma ikiwemo huduma za kifedha kwa njia ya simu ya mkononi na kupanua maeneo ya ushirikiano katika miradi ya kijamii,  alisema Benoit.