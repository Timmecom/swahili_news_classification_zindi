 Huduma hiyo ilizinduliwa kwanza Dar es Salaam mwanzoni mwa mwaka jana na baadaye kusambazwa Arusha, Tanga, Dodoma na Morogoro, hivyo kuufanya mtandao wa 4G kuwa mpana na wa kasi nchini Tanzania.Ikichukuliwa kuwa ni teknolojia nzuri ya hivi karibuni kwenye sekta ya mawasiliano duniani katika kuifikia huduma ya intaneti, 4G LTE ina kasi mara tano ikilinganishwa na teknolojia ya 3G inayotumiwa na watoaji wengine wa huduma hiyo kwenye soko la Tanzania.Akizungumza katika mahojiano maalumu na vyombo vya habari kwenye ofisi za Tigo mjini hapa kando ya uzinduzi rasmi wa mbio za kila mwaka za Kilimanjaro Marathon, Meneja Mawasiliano wa Tigo, John Wanyancha alisema kusambazwa kwa mtandao wa 4G kunafanyika, ikiwa ni mkakati wa kampuni hiyo wa kuwapatia wateja wake huduma ya hali ya juu duniani ili kuwawezesha kuendesha maisha ya kidijitali. Mpango wa kupanua mtandao wa Tigo wa 4G hadi Moshi kwa mara nyingine umeonesha sio tu kwamba Tigo inaongoza katika kutoa teknolojia ya kisasa na ya hali ya juu pamoja na ubunifu kwenye soko, bali pia kujikita kwake kuongeza kufikiwa kwa intaneti kwa Watanzania wengi kadri iwezekanavyo,  alisema Wanyancha.Alibainisha kuwa, lengo kuu la kampuni hiyo ya simu ni kuhakikisha huduma hiyo inaenea nchi nzima ifikapo mwishoni mwa mwaka huu.Akizungumzia mbio za Kilimanjaro Marathon ambazo Tigo ni mdhamini mwenza, Wanyancha alisema ikiwa ni kampuni ya maisha ya kidijitali, Tigo imeamua kuwaunga mkono wanamichezo ili kuwasaidia kufikia malengo yao ya muda mrefu katika maisha.