 Alitoa kauli hiyo jana ofisini kwake alipokutana na ujumbe wa kampuni ya Gezhouba ya China.Kampuni ya Gezhouba ni ya serikali ya China inayojenga mtambo wa maji mkubwa wa kuzalisha umeme duniani, Three Gorges ulioko China ambao una uwezo wa kuzalisha umeme wa megawati 22,400.Gezhouba imeelezea nia yake ya kutaka kuwekeza nchini katika sekta za nishati, gesi, miundombinu na kilimo cha umwagiliaji.Aidha, kampuni hiyo imekuja kuangalia jinsi inavyoweza kufanikisha miradi mingine kwa faida ya wananchi ikiwemo mradi wa maji Kimbiji kwa mkoa wa Dar es Salaam ambapo ukifanikiwa watu zaidi ya 200,000 watafaidika na mradi huo. Nilipokuwa kwenye ule mkutano wa China-Afrika kule Afrika Kusini nilikutana na ujumbe kutoka China na tulizungumzia kuhusu ujenzi wa mtambo wa maji wa kuzalisha umeme,  alisema Samia na kuongeza  Serikali ya China ni rafiki mkubwa wa Tanzania. Tunawashukuru kwa misaada mbalimbali kwa ajili ya maendeleo ya wananchi wetu. Makamu wa Rais aliuambia ujumbe huo kuwa atazungumza na sekta husika kuona maeneo ya kipaumbele ili nayo yaweze kuingizwa kwenye orodha ya miradi ya Focac iwe rahisi kwao kwa ajili ya utekelezaji.Katika Mkutano wa China- Africa maarufu kama Focac uliofanyika Afrika Kusini Desemba mwaka jana, Rais wa China Xi Jinping aliahidi kutoa Dola za Kimarekani bilioni 60 (Sh trilioni 126) kusaidia Afrika katika miradi mbalimbali ikiwemo ya nishati na miundombinu.