 KATIKA hali ambayo haikutegemewa ikiwa wiki moja tangu afariki mwanamuziki wa kizazi kipya, Golden Mbanda  Godzilla  akaunti yake ya Instagram imedukuliwa na mtu asiyefahamika na kubadili jina hilo kwa matumizi tofauti.Akaunti hiyo ambayo ilikuwa ikitumika na mwanamuziki huyo kwa sasa imebadilishwa jina la kuitwa umbea_Queen, ambayo inajumla ya watu 823. Mwanamuziki Fareed Kubanda  Fid Q  aliyekuwa msimamizi wa msiba huo kwa upande wa wasanii, alisema amesikitishwa na tukio hilo kwa kuwa mwanamuziki huyo hana muda mrefu tangu afariki.Mashabiki wa muziki wa kizazi kipya, wengi wao wametoa maoni kwamba ni bora kujua, baada ya kifo cha mwanamuziki huyo ni nani alikuwa anamiliki akaunti hiyo, kwakuwa siku hizi kumekuwa na biashara za kuuza akaunti za mitandao ya kijamii.