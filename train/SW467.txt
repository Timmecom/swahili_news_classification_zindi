 MENEJA Mawasiliano na Utetezi wa Shirika la AGPAHI, Agnes Kabigi, amekufa ghafl a akiwa kazini wilayani Kahama. Ofisa Rasilimali Watu Mwandamizi wa AGPAHI, Mkami Kyanyari, amethibitisha kutokea kwa kifo hicho na kusema kimesababishwa na shambulio la moyo (cardiac attack).Kyanyari alisema Kabigi alikwenda Kahama kikazi na Alhamisi aliwaeleza wafanyakazi wenzake kuwa alikuwa hajisikii vizuri na kuwa pamoja na kutojisikia vizuri, Kabigi hakwenda kupata matibabu.Alisema jana asubuhi aliamka akiwa vizuri na akiwa na wafanyakazi wenzake walikwenda Hospitali ya Wilaya ya Kahama ili kuonana na Mganga Mkuu. Baada ya kufika hospitalini hapo, aliwaeleza wafanyakazi wenzake kuwa anazunguka nyuma kidogo, ndipo ghafla alianguka na alipowahishwa kwa matibabu akawa tayari ameshapoteza maisha.Kyanyari alisema mwili wa Agness utasafirishwa leo kwenda Dar es Salaam ambako ndiko makazi yake na maziko yanatarajiwa kufanyika Jumatano ya wiki ijayo. Alisema Kabigi alizaliwa mwaka 1967. Kwa upande wake Mhariri wa Makala wa HabariLeo wa Kampuni ya Magazeti ya Serikali (TSN), Hamisi Kibari, alisikitishwa na msiba huo kwa kuwa aliwahi kufanya kazi na Kabigi wakiwa gazeti la Nipashe miaka ya 1990.Alisema wakati huo Kabigi alikuwa Mwandishi Mkuu (Chief Reporter) wa gazeti hilo na moja ya sifa yake kuu mbali na kuchapa kazi, alikuwa mcheshi na mwenye kupenda utani. Kwa mujibu wa Kibari, Kabigi pia aliwahi kufanya kazi na gazeti la Uhuru.Mpaka mauti yanamkuta, Kabigi alikuwa akifanya kazi na Shirika la AGPAHI ambalo linajishughulisha na mapambano dhidi ya VVU/Ukimwi. Msiba wa Kabigi upo Mbezi Beach katika maghorofa ya NSSF, kona ya White Sands, ameacha mume.Polisi yajipanga vyema ulinzi mkutano wa SADC Mwandishi Agnes Kabigi afariki ghafla HABARI Waziri wa Afya, Maendeleo ya Jamii, Jinsia, Wazee na Watoto, Ummy Mwalimu akitolewa damu kupima ugonjwa wa malaria alipokwenda kuzindua Mradi wa Ushirikiano wa pamoja baina ya Tanzania na China wa kupambana na ugonjwa wa malaria, katika Tarafa ya Ikwiriri wilayani Rufiji mkoa wa Pwani juzi. (Na Mpigapicha Wetu