 SIKU moja baada ya Kampuni ya mawasiliano ya simu za mkononi ya Vodacom kutangazwa kuwa mdhamini mkuu wa Ligi Kuu Tanzania Bara, wadau wa soka wamefagilia ujio huo wakidai utasaidia kupunguza baadhi ya gharama za uendeshaji, hasa kwa timu ndogo.Juzi Shirikisho la Soka Tanzania, TFF, na Kampuni ya Vodacom walifikia makubaliano ya pamoja na kusaini mkataba wa miaka mitatu wenye thamani ya sh bilioni 9 kwa ajili ya kudhamini ligi hiyo, ambapo kila mwaka watatoa sh bilioni 3 na sasa itaitwa Ligi Kuu ya Vodacom.Wadau hao ambao ni Solly Njashi mwenyekiti wa Mbao FC, Masau Bwire msemaji wa klabu ya Ruvu Shooting na wengine, walisema hiyo ni taarifa njema Vodacom kurejea tena katika ligi hiyo.Njashi amesema ni bora mdhamini huyo amerudi tena na ligi itakuwa inaendeshwa na mdhamini mkuu, tofauti na msimu uliopita ambao haukuwa na mdhamini.Alisema katika udhamini ambao Vodacom watatoa kwa mwaka ni bilioni 3 kwa maana hiyo timu moja itavuna kiasi cha kama sh milioni 100 kiasi ambacho ni kidogo, lakini sio haba kukipata. Nikupe mfano kwa Mbao bajeti yetu ya mwaka ni Bilioni 1 ukijumlisha kusafiri ,kulipa mishahara ya wachezaji malazi na huduma zingine za benchi la ufundi, utakuta bado fedha haitoshi ndiyo maana kila timu inatakiwa kupata mdhamini wake kuweza kujiendesha kiufasaha,  alisema Njashi.Njashi ametolea mfano kusafiri kutoka Mwanza hadi mkoa wa Mtwara kwa msimu uliopita kucheza na Ndanda FC walitumia kiasi cha sh milioni 10 pamoja na chakula, malazi nag harama zingine.Bwile alisema udhamini huo una tija kwa timu ndogo ukizitoa Simba na Yanga kwa sababu wanatumia wachezaji wa gharama ya kawaida kwenye kuwalipa stahiki zao.Alisema kwa timu kama Simba na Yanga bajeti zao ni kubwa, kwanza wanasajili wachezaji kwa gharama za juu ikiwa ni tofauti na klabu ndogo, hivyo kwa udhamini huu kwao awezi kuwa na tija watakuwa wanategemea vyanzo vingine vya mapato. Kwa msimu uliopita timu nyingi zilikuwa zinashindwa kuwalipa wachezaji stahiki zao kwa wakati hali iliyokuwa inachangia wachezaji kucheza chini ya kiwango, lakini sasa angalau timu zitakuwa zimesaidiwa kwa kiasi fulani,  alisema.Kwa upande wake Waziri wa Habari, Utamaduni, Sanaa na Michezo, DK Harrison Mwakyembe ameuasa uongozi wa Shirikisho la Soka Tanzania (TFF) kuzingatia masharti ya mkataba walioingia na Vodacom ili mdhamini huyo aendelee kuwepo.Alisema kama watafanikiwa kutimiza matakwa ya mkataba huo wataweza kumlinda na kuyakaribisha makampuni mengine kuwa wadhamini wenza kwenye Ligi hiyo inayoshirikisha jumla ya timu 20 kwa sasa, lakini zitapungua baadae.Kampuni ya Vodacom ilianza kudhamini Ligi hiyo mwaka 2002 na Mara ya mwisho Kabla ya kampuni hiyo kujiondoa kudhamini Ligi hiyo waliingia mkataba wa miaka mitatu ukiwa na thamani ya sh bilion 6.6 katika udhamini huo bingwa alikuwa anapewa sh milioni 80.4 wa pili sh milioni 40.2 watatu million 28 .7 na mshindi wanne milioni 22.Wakati timu yenye nidhamu kwa msimu wote wa ligi hiyo, alikuwa anavuna kiasi cha sh milioni 17. Hatahivyo, timu zimetakiwa nazo kusaka wadhamini wao kama vifanyavyo Simba na Yanga na Azam.