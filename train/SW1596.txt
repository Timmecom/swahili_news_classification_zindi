 Hayo yalisemwa na Naibu Waziri wa Ujenzi, Mawasiliano na Usafirishaji wa Serikali ya Mapinduzi Zanzibar, Mohamed Ahmada katika hafla ya uzinduzi wa mtandao wenye kasi wa 4G pamoja na huduma za kibenki kwa njia ya simu kutoka kampuni ya Zantel.Alisema pamoja na jitihada mbalimbali zinazofanywa na sekta za mawasiliano na fedha, lakini bado ipo changamoto kubwa ya kuyafikia maeneo mengi yanayohitaji kuboreshewa huduma hasa upatikanaji wa huduma hizo vijijini. Nafurahi kuona kuwa Zantel na Benki ya watu wa Zanzibar imeanza vizuri katika hili katika kuhakikisha mnakuwa mstari wa mbele kuisaidia Serikali kuweza kuleta maendeleo kwa wananchi wake,  alisema Ahmada.Alisema serikali itaendelea kuhakikisha huduma za kifedha kwa pamoja na mawasiliano zinawafikia Wazanzibari wote kwa urahisi kabisa.Alisema katika kuhakikisha hilo linafanyika Serikali ya Zanzibar imeendelea kufanya ujenzi na uboreshaji wa miundombinu hasa barabara, njia za mawasiliano na utengenezaji wa sera zilizo stahiki pamoja na kupigana na umasikini na ukosefu wa elimu kwa wananchi wa Zanzibar.Kuhusu huduma ya kibenki, alisema mteja wa Zantel atajipatia huduma mbalimbali za kibenki kwa njia ya simu kama vile kuweka na kutoa fedha, kulipia ankara za huduma mbalimbali kama vile maji, umeme au kununua vocha za simu, na hata kupata mikopo ya benki ambapo huduma hizo zote zinazingatia kanuni na misingi ya Kiislamu.Alitoa mwito kwa wananchi wa Pemba kuchangamkia fursa hizo adimu kutoka Zantel ambao wanashirikiana na Benki ya Watu wa Zanzibar ili kuendelea kujipatia maendeleo.Aitoa rai kwa uongozi wa Zantel na Benki ya Watu wa Zanzibar (PBZ) kuhakikisha kuwa wananchi wa Pemba wanapata huduma hizo kwa wakati na kwa viwango vya hali ya juu.Naye Mkurugenzi Mkuu wa Zantel, Benoit Janin alisema uzinduzi wa huduma hizo mpya ni moja kati ya jitihada zinazofanywa na kampuni hiyo katika kutoa huduma zenye ubora nchini ili kutimiza mahitaji mbalimbali ya wateja wao.