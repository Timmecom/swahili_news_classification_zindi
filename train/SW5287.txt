 MABINGWA watetezi wa michuano ya kombe la Kagame, Azam FC imeingia hatua ya robo fainali baada ya kutoka suluhu na Bandari FC ya Kenya katika mechi ya mwisho ya kundi iliyochezwa mjini Kigali jana.Azam iliingia katika mchezo huo ikihitaji ushindi au sare yoyote ili kujihakikishia nafasi ya kuingia katika timu nane bora katika michuano hiyo. Azam ilipambana kwa dakika zote kuhakikisha lango lao haliguswi kwani kama ingepoteza mchezo huo safari yake ya kutetea ubingwa huo ingeishia njiani.Mchezo huo ulikuwa mgumu kwa kila upande na ulikuwa wa kushambuliana kwa zamu kila timu ikitumia mipira mirefu katika harakati za kutafuta matokeo ya kuwavusha hatua inayofuata.Dakika ya 24 ya mchezo huo mabeki wa Azam walifanya makosa kwa kumuacha mchezaji Wycliffe Ochomo kupiga kichwa ambacho kilimshinda mlinda mlango Razak Abarola na kugonga mwamba hivyo kuendelea kuwa salama.