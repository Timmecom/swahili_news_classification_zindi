 MELIVITA ya Urusi inayoendeshwa kwa nguvu za nyuklia  Peter the Great  ya kundi la kaskazini imeingia katika bahari ya Barent mwishoni mwa wiki kwa ajili ya mazoezi ya kivita.Melivita hiyo inayobeba makombora itashiriki katika mazoezi yatakayotumia silaha hai za kukabiliana na nyambizi na maadui wa anga Ndegevita mbili zinazopambana na nyambizi aina ya Tu-142 zilifanya doria katika maeneo huru katika bahari ya Norway kwa zaidi ya saa 12 na mruko huo ulizingatia sheria za kimataifa.Kwa mujibu wa taarifa za wizara ya ulinzi imesema kwamba mazoezi yote yanafanyika kwa mujibu wa makubaliano ya kimataifa. Mapema wiki iliyopita ndegevita mbili za mabomu mazito Tu-160 ziliruka katika maeneo huru ya bahari ya Barents na Norway kwa saa 10.Urusi inafanya mazoezi wakati Umoja wa Kujihami wa Nchi za Magharibi (NATO) unafanya mazoezi nchini Norway na bahari ya karibu na nchi hiyo tangu Oktoba 25 hadi Novemba 7 mwaka huu. Jumla ya askari 50,000 kutoka nchi wanachama 29 na washirika wake wa Sweden na Finland wanashiriki katika mazoezi hayo. Pia ndegevita 250 zinashiriki, vyombo vya baharini 65 na magari 10,000.