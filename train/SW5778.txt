 Kampuni ya Christom Solution imezindua kampeni ya kuwasitiri watoto wa kike kupata nguo za ndani kwa lengo la kusaidia watoto 1,000 wa mkoani Lindi na wilayani Karatu.Kampeni hiyo ya siku 40 ilizunduliwa Dar es Salaam kupitia mradi wa Girls in Action Initiative iliyopo chini ya kampuni hiyo na itafikia ukingoni Machi 13, mwaka huu.Akizungumza na waandishi wa habari katika uzinduzi huo, Mkurugenzi wa Kampuni hiyo, Miriam Lukindo alisema walifanya utafiti katika Mkoa wa Lindi na Wilaya ya Karatu kubaini changamoto zinazowakabili watoto wa kike ukiachilia ile ya taulo maalumu za kujihifadhi wakati wa hedhi.Lukindo amesema, utafiti huo walifanya kwenye baadhi ya shule za msingi mbali na kugawa taulo lakini walibaini kuna changamoto kubwa ya watoto kukosa nguo za ndani. Karatu kuna shule tulizotembelea, kati ya watoto 400, wawili tu ndio wamevaa nguo za ndani, wengine wote hawana, ni changamoto kubwa. Changamoto zaidi inawakabili pale ambapo wanaingia kwenye siku zao kwani kuna mmoja alituambia yeye anatumia gunzi la mahindi kujisitiri kipindi cha hedhi,  amesema.Mhamasishaji katika kampeni hiyo, Sadaka Ghandi  Ant Sadaka  alisema baadhi ya watoto wa kike kuanzia umri wa miaka 15 hawapendi miili yao kutokana na changamoto zinazowakabili kiasi cha kuwafanya washindwe kujiamini. Mtoto wa kike ambaye tayari ana matiti kama hajavaa sidiria anakosa kujiamini, akikimbia lazima ashikilie matiti yake, au wengine wanapata ulemavu wa mgongo kwa kuwa anatembea ameinama kuficha matiti, lazima tuwajengee kujiamini na kuzuia miili yao,  alisema Sadaka.Aliongeza,  Maumbile ya baadhi ya watoto ni manene na yametepeta hivyo huvutia wanaume, ndio hushindwa kujizuia na kuwabaka, kuna wengine vichuchu vimesimama hao nao ndio huishia kubakwa au kushawishiwa .Mtaalamu wa Uhusiano, Reeves Ngalemwa alisema masuala ya mabinti kwa sasa yanawahusu wazazi wote baba na mama kwa kuwa siku za nyuma jukumu la malezi lilikuwa la mama, lakini kwa maisha ya sasa wamama wamekuwa watafutaji hivyo matumizi ya muda yamepungua na kwa msingi huo ni lazima wazazi wote washirikiane.