 Akikabidhi magari hayo Mkurugenzi wa Masoko wa Airtel Levi Nyakundi aliwaomba washindi kuendelea kutumia mtandao wa Airtel kwani kwa sasa wao ni sehemu ya familia ya kampuni hiyo.Washindi hao ni mkazi wa mkoani Pwani, Ramadhan Dilunga (53) ambaye ni mkulima, mwalimu mstaafu na anayeishi Mtwara, Namtapika Kilumba (60) na mfanyabiashara mkazi wa Dar es Salaam, Mwajabu Churian (27).Naye Mkurugenzi Mawasiliano wa Airtel, Beatrice Singano alisema tukio la jana ni mwanzo wa mipango mingi yenye lengo la kubadilisha na kuboresha maisha ya Watanzania. Tunaridhishwa na kufurahia uungwaji mkono tunaoupata kutoka kwa wateja wetu, vyombo vya habari na pia serikalini, ieleweke kwamba Airtel ipo na itaendelea kuwapo nchini. Akizungumza kwa niaba ya washindi wenzake, Mwajabu Omary alisema pamoja na ushindi wao wataendelea kuunga mkono huduma zinazotolewa na Airtel.Wiki moja iliyopita, Airtel Tanzania ilizindua promosheni ya Airtel Yatosha Zaidi Promotion kwa kutenga magari 60 mapya aina ya Toyota IST kama zawadi kwa washindi. Kila siku kwa siku 60 gari moja litatolewa kwa mteja atakayeshinda.