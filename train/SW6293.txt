 KLABU ya Simba itakuwa inapata kitita cha sh milion 900 kwa mwaka baada ya kusaini mkataba wa miaka miwili na Kampuni ya Romario Sport kwa ajili ya kutengeneza vifaa vya mazoezi na kuuza jezi za timu hiyo kwa msimu ujao. Mkataba huo unathamani ya Sh.milion 600 ndani ya kipindi cha miaka hiyo miwili, ambapo kila msimu timu hiyo itakuwa inavuna sh milion 300, pia watakuwa wakipata vifaa vya mazoezi pamoja na jezi za vyenye thamani ya sh milioni 200 kila msimu mpya ikiwa ni nje ya mktaba. Aidha watakuwa wanavuna mkwanja wenye thamani ya Sh.Milioni 100 kila mwaka ikiwa ni bonasi baada ya kampuni hiyo kufanya mauzo kwa mwaka. Mkataba huo unaotajwa kuwa mkubwa kusaini na timu hiyo ikilinganishwa huko nyuma ambapo walikuwa wakiingia gharama kubwa wakitoa kiasi cha milioni 120 ya kununua vifaa, utakuwa unaboreshwa mwaka hadi mwaka.Romario yenye makao makuu Dubai, itakuwa inauza bidhaa hizo za Simba nchini Tanzania kupitia wakala wao Kampuni ya Uhlsport ambao wanazambaza na kuuza pia jezi za timu ya Tanzania, Taifa Stars. Akizungumza jana wakati wanatia saini mkataba huo, Mtendaji Mkuu wa Simba, Crescentius Magori alisema mkataba huo unamanufaa mara mbili kwa Simba baada ya kupata shida kwa muda mrefu sasa. Uhlsport kupitia Romario imeshinda tenda hiyo baada ya kushindwanishwa na makampuni mengine matatu. Magori ametoa raia kwa wanachama na wapenzi wa Simba kunua jezi halisi zitakazosambazwa na kampuni hiyo nchini kote kuanzia leo. Kwa upande wake mkurugenzi mtendaji wa Romario Sport Minhaal Dewji alisema jezi walizotengeneza zina ubora kama zile za timu ya Taifa na wanazikaribisha timu zingine ili kupata huduma hiyo.