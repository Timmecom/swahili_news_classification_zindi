  JKT Queens imeendelea kujikita kileleni mwa msimamo wa Ligi Kuu ya soka ya wanawake Tanzania Bara kwa kufikisha pointi 39 ikifuatiwa na Simba Queens yenye pointi 28.Baada ya zote kucheza michezo 13. JKT Queens bingwa mtetezi hawajapoteza mchezo wowote hadi sasa ligi ikiwa imefikisha mzunguko wa pili ikiwa imefunga mabao 76 na Simba Queens imeshinda michezo tisa, sare moja na kufungwa mitatu.Alliance Girls ya Mwanza inashika nafasi ya tatu ikiwa na pointi 26, ikiwa imeshinda michezo minane, sare mbili na kufungwa mmoja na Mlandizi Queens ya Pwani ina pointi 26 ikiwa imeshinda michezo minane, sare mbili na kufungwa mitatu.Panama ya Iringa inashika nafasi ya tano ikiwa na pointi 25 baada ya kushinda michezo minane, sare moja na kufungwa minne, Sisterz FC ya Kigoma ina pointi 24 ikiwa imeshinda michezo saba, sare tatu na imefungwa michezo mitatu .Yanga Princess ina pointi 19 ikiwa imeshinda michezo sita, sare moja na kufungwa mechi sita, Baobab ya Dodoma ina pointi 12, ikiwa imeshinda michezo mitatu, sare tatu na kufungwa michezo saba.Tanzanite ya Arusha ina pointi 10, ikiwa imeshinda michezo mitatu, sare moja na kufungwa michezo tisa, Marsh Queens ya Mwanza ina pointi saba, ikiwa imeshinda mchezo mmoja, sare nne na kufungwa michezo nane.Evergreen ya Dares Salaam ina pointi tano baada ya kushinda mchezo mmoja, sare mbili na kufungwa michezo kumi na Mapinduzi ya Njombe ina pointi mbili ikiwa na sare mbili na kufungwa michezo 11.Ligi inatarajiwa kuendelea Machi 20 ambapo Alliance Girls itaikarisha Simba Queens katika Uwanja wa Nyamagana Mwanza, Tanzanite itaialika Yanga Princess katika uwanja wa Sheikh Abeid Kaluta Arusha na Baobab itacheza na Panama FC ya Iringa katika Uwanja wa Jamhuri Dodoma.Mapinduzi ya Njombe itawaalika vinara JKT Queens katika Uwanja wa Sabasaba Njombe, Evergreen itacheza na Marsh Queens katika Uwanja wa Karume, Dar es Salaam na Sisterz itaikaribisha Mlandizi Queens kwenye Uwanja wa Lake Tanganyika, Kigoma. Bingwa wa msimu huu ataiwakilisha nchi katika mashindano ya klabu bingwa Afrika Mashariki na Kati (CECAFA).