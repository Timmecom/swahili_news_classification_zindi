 KOCHA Mkuu wa timu ya Soka ya Tanzania Bara,- Juma Mgunda amesema idadi ndogo ya wachezaji kwenye michuano ya kombe la Chalenji ni moja ya sababu iliyochangia kushindwa kufanya vizuri.Akizungumza jana baada ya kushuka Uwanja wa ndege wa Kimataifa wa Julius Nyerere , Mgunda alisema alikuwa na kikosi chenye wachezaji 20 hivyo ilikuwa vigumu kwake kufanya mabadiliko pale mchezaji anapoumia. Ni kweli tulienda kushiriki michuano ya chalenji na tumejifunza mengi, naamini kufanya vibaya kumechangiwa na kusajili idadi ndogo ya wachezaji,  alisema Mgunda.Alisema uongozi wa Cecafa unapaswa kuzingatia sheria na matakwa ya Shirikisho la Soka la kimataifa (FIFA )na lile la Afrika (Caf), kwa kila timu kupeleka idadi ya wachezaji angalau 23 ili kuwapa wigo mpana makocha kufanya mabadiliko kulingana na mechi na kuonesha ushindani.Kwa upande wake nahodha wa timu hiyo Aishi Manula, alisema matarajio yao yalikuwa ni kubeba ubingwa ili kuletea taifa heshima lakini wameshindwa kufanikiwa baada ya kuzidiwa ubora na timu zingine. Naamini tumepata kitu kipya katika michuano hiyo, ikiwemo uzoefu utaokaotusaidia katika mashindano yaliyo mbele yetu,  alisema Manula.Kilimanjaro Stars iliambulia nafasi ya nne baada ya kufungwa na Kenya katika mchezo wa kutafuta mshindi wa tatu huku ikitoka mashindanoni kwa kufunga mabao mawili tu katika michezo minne.