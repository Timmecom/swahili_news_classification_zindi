 POLISI jijini Mwanza inawashikilia watu 46 kwa tuhuma za kujihusisha na makosa mbalimbali. Makosa hayo ni unyang anyi, kupatikana na dola bandia za Marekani (utapeli), wizi wa vipuri vya magari, usafirishaji, uuzaji, matumizi ya dawa ya kulevya na uhalifu wa kuvunja nyumba usiku na kuiba.Kamanda wa Polisi wa Mkoa wa Mwanza, Jumanne Muliro alisema watu hao walikamatwa kwenye operesheni inayoendelea, iliyoanza Juni 4 mwaka huu. Kamanda huyo alisema wahalifu sugu wa matukio ya unyang anyi walikamatwa Juni 7 mwaka huu ndani ya ziwa Victoria katika maeneo ya Kunene, Bwiro, Kweru na Irugwa wilayani Ukerewe.Wengine walikamatwa katika Manispaa ya Ilemela katika visiwa vya Bezi na Makoba na eneo la Sengerema katika visiwa vya Kasarazi, Zilagura, Iyozi na Maisome. Watuhumiwa 21 wakiwa na injini 21 za mitumbwi, walikamatwa na kutambuliwa na wamiliki.  Pia tumefanikiwa kukamata nyavu haramu 195 na pikipiki mbili moja aina ya San LG na nyingine Nissan ambazo namba zikiwa zimefutwa,  alisema.Kamanda Muliro alisema kwenye operesheni iliyofanywa na polisi kuhusu matukio ya utapeli, kupatikana na dola bandia za Marekani na fedha bandia za Tanzania, kuanzia Juni 28 hadi Juni 30, mwaka huu watu sita walikamatwa.Alisema watu hao walikamatwa katika wilaya za Nyamagana na Sengerema, ambapo watuhumiwa watano wa dola bandia walikamatwa wilayani Nyamagana wakiwa na dola bandia noti 599 za Sh 100 zenye namba moja inayofanana na mtuhumiwa mmoja, alikamatwa wilayani Sengerema akiwa na noti bandia 32 za Sh 10,000. Kwa upande wa wizi na vifaa vya magari, katika kipindi hicho hicho, wezi tisa wa vifaa vya magari (vipuri) walikamatwa kwenye makazi ya watu wakiwa na taa za magari, vitasa, redio ya gari na vioo vya magari (side mirrors).Kwa upande wa wavunjaji wa nyumba na kuiba usiku, Kamanda Muliro alisema watuhumiwa watano walikamatwa pamoja na runinga saba zilizokuwa zimeibwa pamoja na mitungi ya gesi na kompyuta mpakato. Vifaa hivyo vimepatikana na baadhi ya vitu vimetambuliwa na wamiliki.Aliwataja watuhumiwa waliokamatwa, wakiwemo watuhumiwa wa dola bandia na shilingi bandia za Tanzania kuwa ni Joseph Okwalo (23) na Fredy Joseph (19), mfanyakazi wa mabasi ya Friends ambao kwa pamoja ni wakazi wa Bugando Mission.Wengine ni Anatory Shilinde maarufu kama White(26) mkazi wa Ndofe-Igoma- Mwanza, Kukundakwe Karukwanzi(38) meneja wa mabasi ya Friends, Aida Mkumbo(40) karani wa mabasi ya Friends na Osca Haji (22) mkazi wa Nyamkumbo mkoani Geita