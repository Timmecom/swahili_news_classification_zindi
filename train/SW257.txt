 MSHAMBULIAJI wa Paris-St-Germain (PSG), Neymar atakuwa nje ya uwanja kwa takribani wiki 10 baada ya kuumia mifupa ya miguuni, itakayomfanya kuukosa mchezo wa Ligi ya Mabingwa wa Ulaya dhidi ya Manchester United.Mshambuliaji huyo Mbrazili aliumia wakati timu yake ikishinda mabao 2-0 katika mchezo wa Kombe la Ufaransa dhidi ya Strasbourg Jumatano ya Januari 23. PSG itasafiri kwenda kucheza Old Trafford katika mchezo wa kwanza wa hatua ya 16 bora utakaofanyika Februari 12, huku ule wa marudiano utapigwa Machi 6.Katika taarifa yake, klabu hiyo inayoshiriki Ligue 1 ilisema:  Paris St-Germain inatafuta wataalamu wa afya ili kumpatia matibabu ya Neymar Jr, ambaye ameumia mguu wa kulia.  Baada ya uchunguzi wa kina sasa mchezaji huyo atakuwa nje ya uwanja kwa takribani wiki 10 baada ya kuumia mguuni. Pia walisema kuwa Neymar  alikubali  na uamuzi huo na  anatarajia kurejea uwanjani baada ya wiki 10 . Klabu hiyo iliongeza:  Paris St-Germain imetuma ujumbe mzito na kumtia moyo Neymar Jr. ili apone haraka  