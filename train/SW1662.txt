 KAMPUNI ya teknolojia ya malipo ya kimataifa, Visa imetangaza ushirikiano wa mkakati na Halotel ili kuwezesha malipo ya Visa kwenye simu kwa kutuma codi ya QR kwa wateja wa Halotel nchini Tanzania. Huduma hiyo itakayotolewa mwanzoni mwa mwaka 2019 na hivyo kuwezesha wateja zaidi ya milioni moja wa HaloPesa kutumia Visa kwenye simu ili wafanye malipo ya biashara kwa salama na kuweka na kutoa fedha kwa mawakala wa Visa.Mteja yeyote wa HaloPesa ikiwa ni pamoja na wale ambao hawana akaunti ya benki, watafaidika na huduma hii. Lengo la huduma hii ni kuunganisha Watanzania zaidi kwenye mfumo wa malipo ya kimataifa, kuleta huduma ya malipo ya Visa ya usalama na urahisi kwa watumiaji na wafanyabiashara.  Tunafurahia ushirikiano huu na mojawapo wa kampuni maarufu ya simu ya Halotel. Ushirikiano wetu na Halotel utahakikisha kuwa Watanzania wanaweza kufanya malipo ya QR kwa kutumia Visa kwenye simu zao kwa wauzaji na wafanyabiashara zaidi ya 40,000.  Pia itasaidia kuongeza ushirikishaji wa kifedha kwa watumiaji ambao sasa wataweza kufaidika na kushiriki katika mfumo wa ecoVisa,  alisema Meneja Mkuu wa Visa wa Afrika Mashariki, Kevin Langley. Halotel ni kampuni ya simu inayokua kwa haraka zaidi nchini Tanzania ambayo ilianzishwa mwaka 2015. Ndani ya miaka mitatu, imepata wateja zaidi ya milioni nne na ambao zaidi ya milioni moja wanatumia huduma ya Halopesa. Pia kampuni inao wakala 40,000 kote nchini.  Tunajivunia kushirikiana na Visa katika mpango huu.Kwa ushirikiano huu, tutaweza kuwa na uwezo wa kuwaletea wateja wetu huduma za kimataifa za malipo za Visa na kuwawezesha wateja wetu kulipia na kulipwa kwa urahisi zaidi,  alisema Naibu Mkurugenzi wa Halotel, Nguyen Van Son. Kupitia ushirikiano, HaloPesa itawapa watumiaji fursa ya kufanya malipo kutumia codi ya QR ya Visa nchini Tanzania na kote duniani.