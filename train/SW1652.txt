 BAADA ya ushindi wa bao 1-0 dhidi ya Mbao FC katika mchezo wa Ligi Kuu Tanzania Bara uliochezwa juzi kwenye Uwanja wa CCM Kirumba jijini hapa, Yanga wametamba kuifunga Pyramids katika mchezo wa Kombe la Shirikisho Afrika.Yanga watashuka dimba CCM Kirumba Jumapili kuikaribisha Pyramids ya Misri katika mchezo wa ply-off wa kusaka nafasi ya kucheza hatua ya makundi ya Kombe la Shirikisho.Timu hizo zinatarajia kurudiana Novemba 3 Misri. Kocha msaidizi wa Yanga, Noel Mwandila (pichani) alisema kwa sasa akili na nguvu zao zote wanazielekeza katika mchezo huo wa Jumapili na wana matumaini makubwa ya kushinda, Alisema anawaomba wadau na wapenzi wa soka wa timu yao wajitokeze kwa wingi katika kuipa timu yao sapoti iweze kufanya vizuri zaidi na kurahisisha njia yao ya kufuzu.Akielezea kuhusu mchezo wao dhidi ya Mbao FC,Mwandila alisema mchezo huo ulikuwa ni mgumu sana, lakini timu yake ilicheza vyema kwa kupambana zaidi na kufanikiwa kuibuka na ushindi huo.Aliwapongeza wachezaji wake kwa kupambana na kuibuka na ushindi licha ya ugumu wa mchezo huo. Alisema wapinzani wao wa Mbao FC walipambana pia huku akiwa na matumaini ya timu yake kupambana Jumapili na kupata matokeo mazuri. Alisema ushindi wa Mbao FC ni kiashiria kuwa timu yake itaifunga timu ya Pyramid FC kutoka nchini Misri.Kwa upande wake nahodha wa timu ya Yanga Pappy Tshishimbi alisema wamejipanga kuhakikisha na wanapata ushindi katika mchezo wa Jumapili na ule wa marudiano nchini Misri ili kutinga makundi.