 Wanariadha hao ni Said Makula, Sara Ramadhani na Stephano Huche ambao watakimbia mbio ndefu (Marathon), Failuna Matanga meta 10,000, Ally Ghulam atakimbia meta 100 na 200 huku Antony Mwanga akikimbia Miruko na mitupo.Awali wanariadha 9 walitarajiwa kuiwakilisha nchi lakini wawili kati yao Magdalena Shauri na Emanuel Giniki waliitwa katika ajira jeshini na mwanariadha mmoja ambaye ni Agustino Sulle aliondolewa kambini kutokana na utovu wa nidhamu na hivyo sasa kubaki idadi ya wanariadha sita pekee.Akizungumza jana katika kambi ya timu hiyo iliyopo Kata ya Kiranyi Wilaya ya Arusha DC, Katibu wa Riadha Tanzania (RT), Wilhelm Gidabuday alisema kuwa kambi ilianza rasmi Februari 8 Arusha."Kambi ilianza ikitegemewa kuwa na wanariadha 15 lakini changamoto zilizojitokeza ni kwa wanariadha wa JKT kukosa ruhusa ya kuendelea na kambi na hao wanariadha ndio walikuwa vinara chini ya udhamini wa DSTV baada ya wao kuondolewa kambini wadhamini hao sasa wamesitisha udhamini kwa muda mpaka pale watakapokutana na uongozi wa RT ili kuona namna gani DSTV wataendelea kudhamini ilihali walengwa hawako kambini," alisema Gidabuday.Aidha alifafanua kuwa kambi hiyo mpaka sasa imewezeshwa na DSTV na aliwaomba radhi kwa changamoto zingine zilizojitokeza ikiwemo ruhusa kwa wanariadha wa JKT ni jambo ambalo halikuwa ndani ya uwezo wa RT lakini pamoja na yote Shirikisho linawashukuru wadhamini kwa kusaidia mpaka wanariadha wanatarajiwa kuondoka."Changamoto zilizojitokeza zimetupatia hasara kubwa ya uaminifu ndani na nje maana usajili wa wanariadha wa Madola, mashindano ya Dunia ya nusu Marathon Hispania pamoja na London Marathon ambapo Simbu ndiye alikuwa muwakilishi pekee nchini Tanzania," aliongeza.Gidabuday.Wanariadha hao wabatarajiwa kuondoka Arusha Jumapili ya wiki hii kuelekea Dar es Salaam ambapo watakabidhiwa bendera kabla ya kuelekea Australia wakiambatana na makocha wawili: Zacharia Barie na Luiza John.