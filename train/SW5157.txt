 TIMU ya soka ya taifa, Taifa Stars inatarajiwa kuingia kambini leo kujiandaa na mchezo wa mwisho wa Kundi L wa kufuzu fainali za Kombe la Mataifa Afrika.Taifa Stars watakuwa wenyeji wa Uganda,  The Cranes  mchezo Machi 24, mwaka huu kwenye Uwanja wa Taifa Dar es Salaam na ushindi pekee ndio utakaoivusha kwenye fainali hizo zilizopangwa kufanyika Misri Juni mwaka huu.Lakini pia ikiombea matokeo mabaya Lesotho mbele ya Cape Verde mjini Praia katika mchezo mwingine wa mwisho wa Kundi L.Uganda tayari imejihakikishia kucheza fainali hizo baada ya kufikisha pointi 13, wakati Lesotho inayoshika nafasi ya pili kwa pointi tano sawa na Tanzania na Cape Verde yenye pointi nne zote zina nafasi ya kuungana na The Cranes.Timu mbili zinatakiwa kufuzu kutoka kundi hilo na kama Lesotho itaifunga Cape Verde basi hata Taifa Stars ikiifunga Uganda haitafuzu kwa sababu katika mechi mbili dhidi ya Mamba ilitoa sare na kufungwa ugenini.Licha ya Uganda kuwa imefuzu imepania kutopoteza mechi hiyo na tayari ipo Misri kwa kambi maalum ya maandalizi. Kikosi cha Taifa Stars kinachotarajiwa kuingia kambini kinaundwa na makipa:Aishi Manula (Simba), Aaron Kalambo (Tanzania Prisons), Metacha Mnata (Mbao FC) na Suleiman Salula (Malindi SC).Mabeki: Hassan Kessy (Nkana FC - Zambia), Gardiel Michael, Kelvin Yondani, Andrew Vincent  Dande  (Yanga), Vincent Philipo (Mbao FC), Ally Mtoni  Sonso  (Lipuli FC), Kennedy Wilson (Singida United) na Aggrey Morris (Azam FC).Viungo: Feisal Salum (Yanga), Jonas Mkude (Simba), Himid Mao (Petrojet FC - Misri), Mudathir Yahya (Azam FC), Shiza Kichuya (ENPPI - Misri), Simon Msuva (Difaa El Jadida   Morocco) na Farid Mussa (Tenerife B).Washambuliaji: Yahya Zayd (Ismailia - Misri), Shaaban Iddi Chilunda (CD Izara   Hispania), Rashid Mandawa (BDF XI - Botswana), Thomas Ulimwengu (JS Saoura - Algeria), John Bocco (Simba) na Mbwana Samatta (KRC Genk   Ubelgiji).