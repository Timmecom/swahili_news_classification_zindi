 KMC ni moja kati ya timu sita zilizopanda kucheza Ligi Kuu Bara msimu ujao nyingine ni Coastal Union, African Lyon, JKT Tanzania, Biashara, Alliance FC.Akizungumza na gazeti hili kwenye sherehe ya kuipongeza timu hiyo kupanda Ligi Kuu, Meya Sitta alisema kuna mipango ya hali ya juu waliyoiweka wao kama viongozi wa manispaa hiyo ambayo timu ipo chini yao kuhakikisha inakuwa moja ya timu tishio kwenye mechi zake zote za ligi.Alisema kuwa timu hiyo inastahili kupewa sifa kubwa kwa hatua hiyo iliyofikia kwani halikuwa jambo rahisi kwao kuipata nafasi hiyo kama siyo kupambana vya kutosha.Aliongeza kuwa mipango hiyo itaifanya KMC licha ya kuwa ndiyo mara yake ya kwanza kucheza Ligi Kuu lakini itatoa ushindani si kwa klabu ndogo tu bali hata kubwa zikiwemo Simba, Yanga na Azam watakapokutana nazo. Tuna mipango madhubuti ya kuhakikisha timu hii kwenye mechi zake za ligi iweze kupata matokeo mazuri na kuwa tishio kwa hata timu kubwa za Simba, Yanga na Azam naamini tunaweza kufanya hivyo  Kwa pamoja tumefanikiwa kuipigania mpaka ikapanda na sisi pia kwa umoja wetu tutapigania katika kuifanya kuwa moja ya timu tishio hapa nchini, pamoja na kutoa wachezaji ambao watapata nafasi ya kuichezea timu ya taifa, Taifa Stars, na kuwa faida kwa taifa pia,  alisema Sitta.