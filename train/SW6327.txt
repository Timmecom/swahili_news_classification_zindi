 Wananchi hao wamesema bei hiyo ya sukari ni kinyume cha bei elekezi ya Serikali ambayo iliagiza kilo moja ya sukari iuzwe kwa Sh 1,800.Anitha John ni mfanyabiashara katika soko kuu la Bukoba anayeuza bidhaa mbalimbali ikiwemo sukari ambaye amesema sukari imepanda bei na ameamua kuacha kuuza kwa sababu kwa wakala kilo 50 zinauzwa Sh 100,000 na kwenye stakabadhi wanaandikiwa 90,000 na wakati wa nyuma kilo hizo 50 walinunua kwa Sh 76,000. Jambo la kushangaza si kwamba sukari haipo maana sukari inashushwa na kupelekwa kwenye maghala ukienda kwenye ghala kununua unaambiwa hakuna sukari, jambo ambalo ni tatizo kwa wafanyabiashara wadogo kama mimi, vinginevyo Serikali itoe vibali kwa kila mtu akajinunulie kiwandani ili biashara isikwame,  alieleza John.Sebastiani Tweyambe ambaye ni mfanyabiashara mwingine wa bidhaa hiyo, alisema wiki mbili zilizopita sukari iliuzwa kwa Sh 2,000 wakati Rais John Magufuli alipotoa bei elekezi ya Sh 1,800, sasa baada ya bei kushuka inazidi kupanda mpaka sasa imefikia Sh 2,400 hadi 2,500 kutokana na wanavyonunua mzigo. Ukitizama bei hiyo ya kununulia kilo 50 kwa Sh 100,000, mimi mfanyabiashara inanishinda je, kwa wale wasio na uwezo kabisa wa kupata hata Sh 2,000 iliyokuwepo mwanzo wataiweza bei ya Sh 2,500? Alihoji Tweyambe.Naye Ofisa Biashara wa Mkoa wa Kagera, Aloyce Tendega alisema, uhaba wa sukari pamoja na bei ya juu ya bidhaa hiyo vinasababishwa na kupungua kwa sukari katika mikoa mingine pamoja na kusimama kwa uzalishaji katika kiwanda cha sukari cha Kagera kutokana na mvua.