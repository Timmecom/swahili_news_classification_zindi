 WAKATI tama- sha la Utamaduni la Afrika Mashariki (JAMAFEST) likitarajiwa kufungwa Leo, mambo yalikuwa ni moto usiku wa juzi baada mastaa wa vichekesho na muziki kupanda jukwaani kwa burudani, huku wakishukuru kwa kuwa miongoni mwa walioweka historia mpya. Emmanuel Mathias  MC Pilipili  aliyetumia sanaa yake ya uchekeshaji kuwa- furahisha watu alisema anashukuru kwa kupata nafasi ya kupanda jukwaa la JAMAFEST kwani ameonekana katika nchi sita kwa wakati mmoja.  Nashukuru kwa kupata nafasi hii kwani nimekuwa mmoja wa walioweka historia, ni heshima kwa sababu hili ni jukwaa kubwa na tumeonekana Rwanda, Kenya, Uganda, Burundi na hapa nyumbani inaonesha sasa hata sanaa yetu in- azidi kukua na kutambulika,  alisema. Tamasha halikubagua watu hadi wasanii wa muziki wa Injili walipata fursa kutumbuiza na miongoni mwao ni Joel Lwaga aliyesema anashukuru kupata nafasi ya kutumbuiza katika jamii kwani amefarijika.  Kupata nafasi kumenitia moyo na nguvu kubwa kwa kuwa hili ni tamasha kubwa la kijamii na jumbe zangu nyingi kupitia nyimbo ninazoimba zimekuwa zikiwagusa vijana kwa sababu maisha wanayopitia hata mimi nimetoka huko,  alisema. Mbali na hao, nani analikumbuka kundi la muziki la Segera ? Nao waliibukia kwenye tamasha na kuamsha shamrashamra kutokana na aina ya uimbaji wao unaovutia kucheza bila kujali ni mtoto, kijana, mzee au mama. Kiongozi wa kundi hilo, Siza Mazongela alisema wamerudi tena na kitendo cha kupata nafasi katika jukwaa hilo la kimataifa kumewafanya kuwa na furaha na kupandisha mzuka wao wa kazi. Nimejisikia raha sana kupata nafasi hii ya kuchangamsha, hatukupotea ila tulikuwa tunaendelea na matamasha sehemu mbalimbali na baada ya hapa kuna lingine linakuja Novemba la muziki wa taarabu,  alisema. Wasanii wengine walioburudisha ni Ben Paul, Maua Sama, Bendi ya muziki ya Rwanda, Kundi la vicheke- sho kutoka Kenya na vikundi mbalimbali vya ngoma vya nchi za Afrika Mashariki.