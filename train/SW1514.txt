 NAIBU Waziri wa Maliasili na Utalii, Constantine Kanyasu amesema wizara hiyo inatarajia kuja na mkakati maalumu wa kutangaza utalii ndani na nje ya nchi kwa kunadi maeneo ya vivutio vya utalii badala ya kuinadi nchi kwa ujumla na vivutio vyake.Pia amesema maeneo hayo yatakuwa yakinadiwa kwa mfumo wa vifurushi hali itakayosababisha mtalii akija nchini atatembelea maeneo ya hifadhi, misitu ya mazingira asilia pamoja na maeneo ya utalii wa kiutamaduni.Kanyasu alisema lengo la kuja na mkakati huo ni kusaidia maeneo hayo kujulikana pamoja na kumwezesha mtalii kuvifahamu vivutio vinavyopatikana katika eneo hilo kwa undani badala ya kuitangaza nchi kwa kujumuisha vivutio vya utalii vilivyopo kwa ujumla wake.Alisema mkakati huo utasaidia kuongeza idadi ya watalii katika maeneo yenye vivutio ya utalii, lakini kwa sasa yamekuwa yakipata idadi ndogo ya watalii kwa vile yamekuwa hayafahamiki ipasavyo.Alisema mkakati huo utalenga zaidi katika maeneo yenye utalii wa kiutamaduni na maeneo ya misitu asilia, ni utalii mpya ambao kwa Tanzania haufahamiki unaojikita kuangaliia viumbe ambao wapo hatarini kutoweka.