 YANGA leo inashuka kwenye Uwanja wa Kumbukumbu ya Sokoine mjini Mbeya kucheza dhidi ya Tanzania Prisons katika mchezo wa Ligi Kuu Tanzania Bara.Mabingwa hao wazamani wa Ligi Kuu Tanzania Bara, wanasaka ushindi mwingine ugenini leo ili kujiongezea pointi baada ya hivi kartibuni kuifunga Mwadui ya Shinyanga kwa mabao 2-1 kabla ya kuifunga JKT Tanzania 3-0 kwenye Uwanja wa Taifa na kushika uongozi.Kocha wa Yanga, Mwinyi Zahera alisema kuwa timu yake imejipanga vizuri kwa mchezo huo licha ya kutarajia ugumu kutoka kwa wapinzani wao hao.Yanga iliifunga Mwadui 2-1 na baadae Kagera Sugar idai kama hiyo ya mabao kabla ya kuichapa 3-0 JKT Tanzania ilifungwa 3-0 kwenye Uwanja wa Taifa jijini Dar es Salaam, na sasa inaelekeza nguvu kwa Tanzania Prisons.Vijana hao wa Jangwani wanashuka dimbani leo wakiwa kileleni mwa msimamo wa ligi hiyo wakiwa na pointi 35, mbili juu ya vinara wazamani Azam, ambao walikalia kiti hicho cha uongozi kwa muda mrefu.Yanga inaongoza kwa kuwa na pointi nane dhidi ya Simba, ambao wana pointi 27 baada ya kucheza mechi 12 wakati Yanga wana mchezo mmoja zaidi mkononi.Kasi ya Yanga inazitisha Azam FC pamoja na mabingwa watetezi wa taji hilo, Simba ambao pamoja na kusajili kikosi kipana kwa bei mbaya, bado wanaoongozwa na Yanga ambao usajili wao msimu huu haikutumia fedha nyingi.Zahera alisema Prisons licha ya kutofanya vizuri wanaiheshimu wakitambua wanahitaji kuendeleza mapambano kupata ushindi.Yanga imetoka kushinda mchezo uliopita dhidi ya JKT Tanzania kwa mabao 3-0 lakini pia, ikijivunia kushinda michezo miwili ya mikoani hivi karibuni dhidi ya Mwadui 2-1 na dhidi ya Kagera Sugar 2-1.Matokeo hayo yaliyopita yameifanya Yanga ambayo haijapoteza mchezo wowote kufikisha pointi 35 baada ya kucheza michezo 13, kushinda 11 na kupata sare mbili.Katika mechi zingine jana, Mbeya City iliibuka na ushindi wa mabao 4-1 dhidi ya African Lyon, huku JKT Tanzania ikitoka sare ya 1-1 na kaka zao wa Ruvu Shooting, Ndanda ilitoka suluhu na Mbao, Kagera Sugar imeibuka na ushindi wa bao 1-0 dhidi ya Alliance.Mchezo wa Lipuli na Biashara United ya Mara ulifutwa na badala yake utachezwa leo kuanzia saa 8:00 mchana baada ya Uwanja wa Samora kujaa maji kutokana na mvua kubwa kunyesha mjini Iringa.