 KOCHA msaidizi wa Yanga, Noel Mwandila amesema wachezaji hawakujituma kabisa na kusababisha timu yao itoke sare ya kufungana mabao 3-3 na Polisi Tanzania katika machezo wa Ligi Kuu Tanzania Bara kwenye Uwanja wa Uhuru, Dar es Salaam.Alisema hususani kipindi cha kwanza katika mchezo huo, wachezaji wake hawakucheza kwa morali, kwani walikuwa wanawaachia uhuru wapinzani wao wacheze mpira ma kutamba sehemu ya kiungo na kupata bao la kusawazisha na kuongeza. Alisema pamoja na matokeo hayo hawawezi kubweteka bali wanajipanga kwa mchezo unaokuja dhidi Coastal Union unaotarajiwa kupigwa kesho kwenye uwanja huo huo, kuhakikisha wanapata matokeo chanya. Wachezaji kutojituma toka mwanzo wa mchezo kulisababisha wapinzani wetu kutawala mchezo pamoja na kutangulia kupata bao la mapema wakasawazisha na kuongeza nafikiri hilo lilichangia kupata sare wakati tulistahili ushindi,  alisema.Alisema hadi sasa wamecheza michezo miwili ya ligi na hawajapa matokeo mazuri, naada ya mechi ya kwanza kufungwa Ruvu Shooting 1-0 na hivyo wanahitaji ushindi ili kurejesha furaha kwa mashabiki wao. Kocha wa Polisi Tanzania, Selemani Matola alisema kukosa bahati ni sababu iliyochangia wao kutoka sare na Yanga wakati wangeweza kupata pointi zote tatu.Alisema wachezaji wake walitengeneza nafasi nyingi za kufunga na wakati mwingine walikuwa wanashindwa kuunganisha, hivyo sasa wana kazi ya kuboresha ili kujiandaa kwa mchezo ujao.Kwa upande wa mchezaji Ditram Nchimbi aliyeifungia timu yake ya Polisi hat-trick alisema ushirikiano mzuri kutoka kwa wachezaji wenzake ni moja ya chanzo kilichomrahisishia kufunga mabao hayo. Alisema hawezi kujivunia kufunga mabao hayo matatu lakini hilo limewezekana kutokana na ushirikiano na wachezaji wenzake.