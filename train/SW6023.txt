 Mkurugenzi Mtendaji wa TPSF, Godfrey Simbeye aliwaambia hayo waandishi wa habari jana jijini Dar es Salaam alipokuwa akizungumzia ripoti ya sasa ya Benki ya Dunia inayoionesha Tanzania kuporomoka kwa nafasi 11.Sasa Tanzania ni ya 145 duniani na ya mwisho katika ukanda huu wa Afrika ya Mashariki.  Serikali haina budi kuongeza kasi ya kujenga mazingira bora ya biashara ili kuvutia uwekezaji,  alisema.Alisema Serikali inawajibu wa kuweka mazingira bora ya ufanyaji biashara ili nchi isizidi kuporomoka kwenye viashiria vya kimataifa. Alisema katika kukabili hali hiyo watendaji wa Serikali wanatakiwa kufanya kazi kwa vitendo sababu mazingira bora ya biashara ndiyo yanavutia uwekezaji na kukuza pato la Taifa.Alisema taasisi yao imeshitushwa na Tanzania kuporomoka katika uwekaji wa mazingira bora ya biashara na hiyo inaonesha watendaji wa Serikali wanashindwa kutimiza wajibu wao.Ripoti hiyo ya Benki ya Dunia inaonesha Tanzania imeporomoka kutoka nafasi ya 134 mwaka 2013 hadi nafasi ya 145 kati ya nchi 185 katika kuweka mazingira bora ya biashara ili kuvutia uwekezaji.Alisema ripoti hiyo inayotolewa kila mwaka na benki hiyo inaonesha kuwa Tanzania inazidi kushuka kwa miaka mitatu mfululizo. Ripoti hii imeishitua taasisi yetu na imetusikitisha sana kwa sababu badala ya kupanda tunashuka...na safari hii tumeshuka kwa nafasi 11 hali ambayo si nzuri kwa uchumi wa nchi,  alisema.Benki hiyo inapima hali ya nchi ya ufanyaji biashara kwa kuangalia viashiria vilivyowekwa kimataifa vikiwemo utoaji wa vibali vya ujenzi.