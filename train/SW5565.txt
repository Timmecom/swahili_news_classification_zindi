 Balozi wa Baba Mtakatifu nchini Tanzania, Askofu Mkuu Marek Solczy ski ametangaza kuwa Baba Mtakatifu Fransisko amemteua Padri Filbert Felician Mhasi wa Jimbo la Mahenge kuwa Askofu wa Jimbo la Tunduru-Masasi.Askofu Mteule Filbert Felician Mhasi alizaliwa tarehe 30 novemba 1970 katika Parokia ya Biro, Jimbo la Mahenge wilayani Malinyi. Alipata elimu ya msingi huko Biro na elimu ya sekondari katika Seminari ndogo ya Mt. Fancis Kasita, Morogoro (1986-1992).Alipata elimu ya falsafa katika Seminari Kuu ya Kibosho (1993-1995) na elimu ya teolojia katika Seminari ya Mt.Paulo, Kipalapala (1995-1998). Askofu Mteule alipata Daraja ya Upadri tarehe 3 Julai 2001.  Baada ya kupata Daraja ya Upadri, Askofu Mteule aliendelea na masomo ya Ualimu huko Mwenge Teachers College, Moshi (2001-2003). Alipata elimu ya Juu zaidi katika Ualimu huko Duquesne University, Pittsburgh-(2005-2009) alipotunukiwa Master s Degree in Education.Ametoa huduma sehemu mbalimbali ndani ya jimbo la mahenge: Msaidizi wa Gombera seminari ya Kasita (2003-2004), Gombera wa seminari hiyo (2009-2014). Mwaka 2014 mpaka sasa alikadhiwa majukumu ya uparoko katika kanisa kuu la Jimbo la Mahenge.