 Mkazi wa Mbagala, Dar es Salaam, Simon Mkama alisema kwa muda mrefu alikuwa akisikia huduma hiyo juu juu lakini kutokana na kampeni hiyo ameweza kugundua huduma hiyo ni muhimu endapo wananchi wataichangamkia. M-Pawa kwa jinsi nilivyopata elimu yake ni silaha ya kuondoa umasikini kwa kuwa inawawezesha wananchi wengi kuweza kujiwekea akiba katika simu zao za mkononi wakati huo huo kuweza kupata mikopo yenye masharti nafuu,  alisema Mkama ambaye anafanya biashara ya kuuza vitunguu katika Soko la Mbagala jijini Dar es Salaam.Hadija Shamte, mfanyabiashara wa samaki katika Soko la Temeke alisema kwa muda mrefu wafanyabiashara wadogo wamekuwa wakihangaika kupata mikopo lakini kupitia huduma hiyo ya M-Pawa ya Vodacom wengi wataweza kujiwekea akiba na kukopa kwa urahisi.Mkazi wa Kibaha, Juma Mshamu alisema yeye na wenzake wengi wamekuwa wanashindwa kuweka akiba benki na kuomba mkopo kwa urahisi lakini kupitia huduma hiyo hivi sasa wanachangamkia kujiwekea akiba na kupata mikopo kwa ajili ya kujiendeleza kimaisha.Herman Mmari, mfanyabiashara anayemiliki duka katika eneo la Chalinze alisema kuwa ameanza kuchangamkia huduma hiyo kwa muda mrefu tangu izinduliwe na hivi sasa M-Pawa ni huduma rafiki ambayo imemuwezesha kupiga hatua kubwa kimaendeleo katika shughuli zake za biashara.Akizindua kampeni hiyo mapema wiki iliyopita, Mkuu wa Mawasiliano na Masoko wa Vodacom Tanzania, Kelvin Twissa alisema kampeni ya  M-Pawa Tumekufikia  imelenga kuwaelimisha wateja wa Vodacom na wananchi kwa ujumla nchini kote ni jinsi gani wanaweza kujiwekea akiba na kujipatia mikopo ya kuwaendeleza kimaisha yenye masharti nafuu.