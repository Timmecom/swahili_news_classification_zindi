 SERIKALI imeweka mkakati ifikapo mwakani kila Mtanzania awe amepima virusi vya Ukimwi. Chini ya mkakati huo, Waziri Mkuu, Kassim Majaliwa ipo kampeni ya upimaji na kila wanapokutana wananchi zaidi ya 100, lazima liwepo eneo la kupimia kutoa fursa ya Watanzania kupima.Alisema hayo jana wakati akijibu swali la mbunge wa Viti Maalumu, Amina Mollel (CCM) alitaka kusikia tamko la serikali juu ya mkakati wa kusaidia vijana ambao ni waathirika wakubwa wa maambukizi ya Ukimwi.Waziri Mkuu alisema tatizo la Ukimwi nchini, limekuwa likiratibiwa vizuri na serikali tangu kampeni ya mapambano ilipoanza kwa kushirikisha wizara zote zinazohusika kulinda afya. Alisema ofisi yake ndiyo inasimamia mapambano dhidi ya Ukimwi kwa kuwa ilishaunda Tume ya Kudhibiti (Tacaids) ikishirikiana na Wizara ya Afya, Maendeleo ya Jamii, Jinsia, Wazee na Watoto yenye wajibu wa kusimamia afya.Majaliwa alisema pia Bunge kupitia Kamati ya Kudumu ya Ukimwi na Dawa za Kulevya imekuwa ikishirikisha na mkakati huo wa pamoja, unaowezesha sasa kupambana na maambukizi ya virusi vya Ukimwi yanayoathiri maisha ya vijana. Mkakati sasa uliopo ni kuhakikisha Watanzania wote, tunatakiwa kupima ili kujitambua afya yetu. Malengo yetu hadi 2020 kila Mtanzania awe amepima na ndiyo sababu imewekwa kampeni ya upimaji,  alisema. Alisema wanawake ndio wamekuwa wakijitokeza kwa wingi kupima.  Mimi ni balozi wa wanaume wa upimaji, tunahamasisha kwa ujumla wake,  alisema.