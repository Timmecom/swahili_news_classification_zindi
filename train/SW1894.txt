 Hyness ambaye ni mkulima na mama wa mtoto mmoja, alisema jana kuwa aliarifiwa juu ya ushindi wake akiwa shambani. Alisema anaamini Mungu amemuona na kwa ushindi huo, atabadilisha maisha yake kwa kiasi kikubwa. Kwa muda mrefu nimekuwa nikihangaika na kazi za kilimo na kukumbana na changamoto nyingi kama vile ukosefu wa masoko ya mazao, pembejeo za kisasa. Kwa ushindi huu, naamini nitaboresha shughuli zangu za kilimo, ikiwemo kuanzisha biashara ndogo na kuboresha makazi yetu, nashukuru Vodacom kwa kuanzisha promosheni hii,  alisema Hyness.Meneja Uhusiano wa Umma wa Vodacom Tanzania, Matina Nkurlu alimpongeza mshindi huyo na kuwahimiza wateja wote wa Vodacom, kuchangamkia promosheni hiyo kwa kuhakikisha wametuma neno JAY kwenda namba 15544 ili kutopoteza nafasi zao za kushinda kiasi cha Sh milioni 300 kila siku, mmoja akiondoka na Sh milioni 100 kila siku, 10 kila mmoja akishinda Sh milioni 10 na 100 kila mmoja Sh milioni moja, achilia mbali wengine 15,000 wanaojishindia muda wa maongezi wa Sh 1,000 kila mmoja.Alisema kuwa tangu promosheni hiyo ya siku 100 iliyoanza wiki iliyopita, tayari wateja watano wamejishindia Sh milioni moja kila mmoja na maelfu wengine tayari wamejishindia muda wa maongezi. Promosheni hii itadumu kwa siku mia moja, hivyo leo ni droo ya nane hivyo bado kuna mamilioni ya fedha yamewasubiri watanzania,wanachopaswa kufanya ni kuhakikisha kila siku wameangalia kama namba zao zimeibuka kwenye droo ya siku kwa kutuma neno Jay kwenda namba 15544. Promosheni hii inayoendelea ya Jaymillions inawahusisha wateja wote wa Vodacom, kiasi kikubwa cha fedha kitaendelea kutolewa kila siku na ni rahisi kabisa kila mtu kushiriki,  alisema.