 TIMU ya Azam FC leo inamenyana na KMC kwenye mchezo unaotarajiwa kupigwa Uwanja wa Uhuru Dar es Salaam katika muendelezo wa Ligi Kuu Tanzania Bara iliyoanza kutimua vumbi wiki iliyopita.Mchezo huo utakuwa wa kwanza kuwakutanisha wawili hao, ambapo KMC wanakuwa mwenyeji kuwakaribisha Azam FC, huku kila mmoja wao akipania kuibuka na ushindi ilikuanza vyema kampeni ya ligi hiyo. Azam wanaingia kwenye mechi hiyo wakiwa na ari kubwa ya ushindi baada ya kufanya vyema na kutinga raundi ya kwanza ya michuano ya Kombe la Shirikisho baada ya kuiondosha timu ya Ethiopia ya Fasil Kenema kwa ushindi wa jumla wa mabao 3-1.Azam FC walifungwa 1-0 Ethiopia kabla ya kupindua meza kwa ushindi wa mabao 3-2 ushindi wa jumla wa mechi hizo mbili. KMC wenyewe hasira zao wanazihamishia katika Ligi Kuu Tanzania Bara baada ya kutolewa na AS Kigali baada ya kufungwa 2-1 kwenye Uwanja wa Taifa kufuatia suluhu katika mchezo wa kwanza jijini Kigali wiki mbili zilizopita.Mchezo huo unatarajiwa kuwa mgumu kwa pande zote hususani kwa wenyeji KMC watakuwa wanahitaji kupata ushindi kuwadhihirishia watanzania na wapinzani wao walitolewa kimataifa kwa bahati mbaya sio kwa sababu ya kutokuwa na uwezo.Kwa msimu ulipita KMC na Azam walikutana mara tatu ikiwa kwenye mechi za Ligi wakikutana mara mbili wakitoka sare kwenye michezo yote wa kwanza wakifungana 1-1 na wa pili 2-2 mechi ya tatu ya Kombe la FA, ambapo KMC ilifugwa 1-0 . Azam FC, Yanga, Simba na KMC wenyewe hawakuanza mechi zao na wenzao baada yakuwa na majukumu yamechi za kimataifa.Kocha wa Azam Etienne Ndayiragije msimu uliopita alikuwa na KMC na ndiye aliiwezesha timu hiyo kumaliza katika nafasi ya tatu katika Ligi Kuu na kupata nafasi ya kucheza Kombe la Shirikisho Afrika, hivyo anakutana na timu anayojua vizuri.Kipa Juma Kaseja alisema baada ya KMS kutolewa kwenye Kombe la Shirikisho, sasa nguvu na akili zao wanaziahamishia katika Ligi Kuu ili waweze kufanya vizuri na kurudi katika mashindano ya kimataifa msimu ujao. Aidha, ligi hiyo inatarajiwa kuendelea kesho kwa mabingwa wa kihistoria wa ligi hiyo, Yanga kucheza dhidi ya Ruvu Shooting huku Simba ikitarajia kushuka dimbani Alhamisi kucheza dhidi ya JKT Tanzania.Lipuli ya Iringa ndio inaoongoza ligi hiyo mechi za mwishoni mwa wiki baada ya kuifunga Mtibwa Sugar kwa mabao 3-1, huku Mwadui ikiifunga Singida United 2-1, Kagera Sugar wakiifunga Biashara United 2-0, Polisi Tanzania ikianza vizuri ligi hiyo kwa ushindi wa bao 1-0 dhidi ya Coastal Union.Mbeya City ilitoka suluhu na Tanzania Prisons huku Mbao FC ikilazimishwa sare ya 1-1 na ndugu zao wa Alliance wakati timu iliyopanda daraja ya Namungo FC ikianza vizuri kwa kuifunga Ndanda kwa bao 1-0.