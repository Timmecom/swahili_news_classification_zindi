 Taarifa ya Vodacom kwa vyombo vya habari, ilifafanua jana kuwa, huduma hizo kwa sasa zimeanza kutolewa katika duka la Uchumi lililopo katika jengo la Quality Center jijini Dar es Salaam.Vodacom pia imefungua duka la huduma kwa wateja wake ndani ya duka hilo, ikiwa ni ubunifu wa aina yake hapa nchini na hivyo kuwapa nafasi ya kipekee wateja wa Vodacom kumaliza mahitaji yao yote kwa nwakati mmoja  Tunazidi kuongoza katika ubunifu, hili ni jambo tunalolipa kipaumbele kwa lengo la kuhakikisha tunatoa nafasi kwa wateja wetu kufaidi matumizi ya teknolojia na kubadili maisha yao, hakuna shaka kila tunachokifanya kinatimiza matarijio ya wateja wetu. Kila mmoja wakati huu wa msimu wa sikukuu, angependa kutumia muda mfupi na kwa urahisi zaidi kupata huduma, hatua moja muhimu ni kuwawezesha kuwa na njia rahisi na nyepesi zaidi ya kukamilisha mahitaji yao na hivyo ndivyo tunavyofanya leo kwa kuwatangazia wateja wetu kutumia M-pesa wanapofika duka la Uchumi,  taarifa hiyo ilieleza.Kwa sasa M-Pesa inawaunganisha wateja wa Vodacom na biashara zaidi ya 300 katika nyanja mbalimbali ikiwemo kulipia tiketi za ndege, ving amuzi, Luku, maji, kutoa na kuweka fedha katika akaunti za benki zaidi ya 20 na hivyo kuongoza soko miongoni mwa huduma za fedha kwa njia ya simu.Meneja Mkazi wa duka la Uchumi, Chriss Lenana alisema ni jambo la furaha na kujivunia kuzinduliwa kwa ubia huo kati ya kampuni yake na Vodacom na kuwawezesha wateja wake kutumia simu zao kwa malipo ya ununuzi. Kufunguliwa kwa duka la Vodacom hapa kwetu kutasaidia sana wateja wetu si tu kuweza kupata huduma za M   PESA bali pia huduma nyingine za kimawasiliano na hatimaye kuepukana na matatizo ya kimawasiliano yanayowakabili.Tunapokea idadi kubwa ya wateja kila kukicha na kwa kufunguliwa kwa duka hili Vodacom wamefanya suala la msingi ambapo awali iliwalazimu wateja kusafiri mpaka makao makuu kufuata huduma hizo kitu ambacho ni usumbufu na kiusalama ni changamoto,  alisema Lenana. Huduma hii ya malipo kwa njia ya M-Pesa tutaisamabza kwenye maduka yetu yote ambayo yapo kwenye mipango yetu ya mwaka 2014/2015, ni wazi tumewaptia wateja wetu kitu kizuri na tunawaomba watumie njia hii ya malipo kwa kujiamini kwani mteja hupatiwa pia stakabadhi ya mununizi Aliongeza Duka hilo ni moja ya maduka 200 ya Vodacom ambayo yapo mbioni kufunguliwa nchi nzima na pia ni muendelezo wa uboreshwaji wa huduma ya M-Pesa na huduma nyinginezo za kampuni hiyo nchi nzima.