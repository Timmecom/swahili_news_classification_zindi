 KIKAO kilichokuwa kikisubiriwa kwa hamu kubwa na wadau wa riadha kati ya uongozi wa Shirikisho la Riadha Tanzania (RT) na Serikali kinatarajia kufanyika kesho jijini Dar es Salaam.Kikao hicho kinatokana na agizo la Mkurugenzi wa Michezo, Dk Yussuf Singo, kuliagiza Baraza la Michezo la Taifa (BMT) kukiandaa ili kujadili matatizo mbalimbali yaliyobuka hivi karibuni ndani ya shirikisho hilo la riadha nchini.Hivi karibuni Singo alikiri kuwapo na matatizo ndani ya RT ambayo yanasababisha viongozi wa juu kulumbana mara kwa mara ndani ya vyombo vya habari. Kaimu Katibu Mkuu wa BMT, Neema Msitha, jana alisema kikao hicho na Waziri wa Habari, Utamaduni, Sanaa na Michezo, Dk Harrison Mwakyembe, kitafanyika jijini Dar es Salaam kesho Ijumaa, Novemba Mosi. Hicho kikao kitafanyika Novemba Mosi, lakini mahali nitakujulisha mara itakapojulikana,  alisema Neema kwa ufupi wakati akijibu swali la mwandishi wa habari hizi aliyetaka kujua siku ya kikao hicho.Rais wa RT, Anthony Mtaka, alisema hivi karibuni kuwa, hakuna mgogoro RT, lakini katibu wake, Wilhelm Gidabuday, alisisitiza kuwa upo na anataka wote wapatiwe nafasi sawa bila kujali wadhifa wa mtu ili kila mmoja atoe dukuduku lake.