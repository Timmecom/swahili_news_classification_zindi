 KLABU ya Real Madrid imeipiku Manchester United kwa thamani katika klabu za soka barani Ulaya, ikiwa na thamani ya karibu kiasi cha pauni bilioni 2.9 (sawa na Sh 8.706 trilioni),imeeleza Kampuni ya ukaguzi wa hesabu ya KPMG.Klabu hiyo ya Hispania licha ya kumaliza ya tatu katika msimu huu wa Ligi Kuu ya La Liga, tafiti za KPMG zimesema. Ripoti hiyo ya msimu wa mwaka 2016-17 na 2017-18, inatokana na faida ya haki za matangazo, umaarufu na thamani ya uwanja. Liverpool ambayo itacheza fainali dhidi ya Spurs wako katika nafasi ya saba na tisa katika viwango hivyo vya ubora.Huku Chelsea na Arsenal, ambao jana walitarajia kucheza fainali ya Ligi ya Ulaya wako katika nafasi ya sita na nane. Mabingwa wa Ligi Kuu ya England pamoja na Kombe la FA, wenyewe wako katika nafasi ya tano ikikamilisha jumla ya klabu sita za Uingereza kuwemo katika 10 bora. Real Madrid ilitwaa taji la Ligi ya Mabingwa katika misimu miwili, ambayo takwimu hizo zilichukuliwa, na kuongeza thamani yake kwa asilimia 10.Celtic iliyoshinda mara tatu taji la Scotland wenye wamo katika klabu 32 kubwa, ikiwa ni klabu ya kwanza kutoka nchini humo kuwemo katika orodha hiyo. Kiongozi wa KPMG, ambayo ni Kampuni ya Kimataifa, Andrea Sartori alisema kuwa jumla ya thamani yote imeongezeka kwa asilimia 9 kwa mwaka jana.Klabu 10 zenye thamani zaidi duniani: Real Madrid   Euro 3.224bn Manchester United   Euro 3.207bn Bayern Munich   Euro 2.696bn Barcelona   Euro 2.676bn Manchester City   Euro 2.460bn Chelsea   Euro 2.227bn Liverpool   Euro 2.095bn Arsenal   Euro 2.008bn Tottenham   Euro 1.697bn Juventus   Euro 1.548bn Chanzo: KPMG Sartori aliongeza:  Katika kiwango cha ligi,Ligi Kuu ya England imethibitisha kuwa ndio yenye thamani kubwa, ikiwa na klabu tisa katika klabu 32 za juu ikiwa na thamani ya asilimia 43 ya thamani yote. Klabu nyingine za Uingereza zilizopo nje ya 10 bora ni West Ham United, Leicester City na Everton. Wakati huohuo, Inter Milan (iko katika nafasi ya 15) imepanda hadi katika nafasi ya tano na kuwa klabu yenye thamani zaidi nchini Italia,shukrani kwa kuongezeka kwa asilimia 41.