 MAHAKAMA ya Mwanzo Sinza, Manispaa ya Ubungo jijini Dar es Salaam imewasomea mashitaka wanawake 40 wakiongozwa na Anger Joseph (22), kwa tuhuma za kufanya biashara ya kuuza miili yao Sinza na Kijitonyama.Wakisomewa mashitaka hayo mbele ya Hakimu Winifrida Kayombo, Mwendesha Mashitaka Gracy Mwakapesa alidai washitakiwa hao walitenda kosa hilo Aprili 26, saa 2 usiku katika maeneo hayo ya Jiji la Dar es Salaam.Amewataja baadhi ya wanawake waliokamatwa ni Amina Abdulrahman (25), Sarafina Godfrey (27), Nasra Ismail (22), Anna (19), Modesta Kenned (29), Lilian Mathias (29), Doreen Waziri (18), Amina Abdallah (34), Rose Fadhiri, Jenifer Berege na wengine 30.Amedai watuhumiwa hao, walikamatwa kupitia Kituo cha Polisi cha Kijitonyama chini ya Kamanda wa Polisi, Shamila Mkonwa.Washitakiwa wote walikana mashitaka hayo na dhamana yao ipo wazi.Mahakama ilimtaka kila mshitakiwa kuwa na wadhamini wawili, watakaosaini ahadi ya dhamana ya Sh 500,000 na wadhamini wawili.Kesi yao imeahirishwa na inatarajiwa kutajwa tena Mei 13, mwaka huu.