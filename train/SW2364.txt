 MICHUANO ya mabenki kwa mpira wa kikapu (Bankers Basketball League   BBL 2018), imezidi kushika kasi, ambako mwishoni mwa wiki kikosi cha NMB kiliichapa CRDB kwa pointi 52-42.NMB chini ya Kocha Mkuu Evarist Mapunda, ilitawala kwa kiasi kikubwa pambano hilo lililofanyika kwenye Viwanja vya Gymkhana jijini Dar es Salaam, ambako walimaliza nusu ya kwanza ya mtifuano huo wakiwa mbele kwa 26-15.Katika nusu ya pili, kujiamini kulikopitiliza kuliwafanya nyota wa NMB kupunguza kasi, ambako walijikuta wakimaliza nusu hiyo hiyo kwa kipigo cha 27-26, ingawa havikutosha kuwapa CRDB ushindi wa jumla, hivyo NMB kushinda 52-42.Akizungumza baada ya mchezo, Kocha wa NMB, Mapunda aliwapongeza nyota wake kwa upambanaji uliofanikisha kuibuka na ushindi huo na kwamba wamejipanga kuhakikisha wanautwaa ubingwa wa michuano hiyo inayofanyika kila mwaka. Tumetimiza lengo la kuibuka na ushindi katika mechi dhidi ya CRDB, nawaponeza nyota wangu kwa upambanaji, na sasa tunaelekea kwenye mazoezi kujiandaa na mechi zijazo kulingana na ratiba, ili kufanikisha lengo kuu la kutwaa ubingwa,  alisema Mapunda.Kabla ya NMB kuichachafya CRDB, pambano la awali juzi lilizikutanisha DTB na TADB, ambako kikosi cha DTB kiliibuka na ushindi wa pointi 73-40, ambako washindi waliongoza kwa 40-16 katika nusu ya kwanza, kisha 33-24 katika nusu ya pili.Mbali na mpira wa kikapu, pia NMB iliwafunga timu ya mpira wa miguu ya CRDB kwa magoli 3-0 katika mchezo uliopigwa mapema na kufuatiwa na mpira wa mikono.