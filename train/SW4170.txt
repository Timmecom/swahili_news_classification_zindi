 Timu hiyo ya Tanzania, Serengeti Boys ilifanikiwa kutwaa taji hilo Jumapili baada ya kufanikiwa kuwakamua Somalia kwa mabao 2-0 kwenye mchezo wa fainali uliopigwa nchini Burundi.Mirambo alisema kuwa tangu mwanzo wa mashindano hayo, alishaongea na wachezaji wake kuwa wanatakiwa kupambana na kuhakikisha wanafika mbali kwenye michuano hiyo.Alisema kuwa limekuwa ni jambo la faraja kwake kuona vijana wake hawajamuangusha hivyo anaamini kuwa timu hiyo itazidi kupata mafanikio na kuwa timu tishio kwenye ukanda wa Afrika Mashariki na Kati na popote itakapokwenda kushiriki mashindano.Aliongeza kuwa baada ya kutwaa ubingwa huo benchi zima la ufundi la timu hiyo litaongeza nguvu katika kuiandaa timu hiyo kuelekea michuano ya Kombe la Afrika (Afcon) kwa vijana chini ya umri wa miaka 17 mwakani inayotarajiwa kufanyika Tanzania. Huu ni mwanzo wa safari yetu ya mafanikio, hatutaishia hapa bali huu utakuwa ni muendelezo wa kusonga mbele zaidi, hii ni salamu kwa wote tuliokuwa nao pamoja katika kuitakia mema timu yao, ni jambo la faraja sana vijana wetu hawajatuangusha,  amesema Mirambo.