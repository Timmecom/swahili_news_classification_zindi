 Droo ya mzunguko wa tatu wa michuano ya Kombe la Shirikisho la Azam (Azam Sports Confederation Cup -ASFC)) imepangwa leo jijini Dar es Salaam ambapo huku vigogo wa Ligi Kuu Bara wakipangiwa na vibonde.Katika droo hiyo, mabingwa wa Ligi Kuu Bara, Simba SC imepangiwa kumenyana na Mashujaa FC, huku watani wao wa jadi, Yanga wakipangwa kucheza na mshindi kati ya Ihefu FC na Tukuyu Stars.Kigogo kingine cha Ligi Kuu, Azam FC itachuana na Madini FC kutoka jijini Arusha huku Singida United  Wakamua Alizeti  watawaalika Arusha FC. Nao  Wagonga Nyundo wa Jiji la Mbeya , Mbeya City watawaalika Mgambo Shooting,Mtibwa Sugar dhidi ya Kiluvya United huku African Lyon wakipangwa kucheza na Arusha United.Ndanda FC  Wanakuchele  watapambana na maafande wa Transit Camp huku Mbao FC wakipangwa kupepetana na  Watoto wa Jiji  Dar City.