 RAIS John Magufuli ametoboa siri ya kumkabidhi Rais wa Afrika Kusini, Cyril Ramaphosa, kamusi na vitabu vya kusoma na kujifunza lugha ya Kiswahili viliyoandikwa na walimu wa Chuo Kikuu cha Dar es Salaam kuwa hatua hiyo itasaidia kukuza lugha hiyo kwa kasi.Marais hao wawili walikutana juzi na kufanya mazungumzo katika Ikulu ya nchi ya Afrika Kusini katika Jiji la Pretoria.Rais Magufuli baada ya mazungumzo hayo na Rais Ramaphosa alisema anatarajia uhusiano wa Tanzania na Afrika Kusini utaimarishwa zaidi katika masuala ya uchumi na kukuza lugha ya Kiswahili. Ndio maana tumemkabidhi Kamusi ya Kiswahili iliyoandikwa na walimu wa Chuo Kikuu cha Dar es Salaam, hatua ambayo itasaidia kukitangaza Kiswahili hapa Afrika Kusini. Lakini pia tutaleta walimu wa Kiswahili ili wafanye kazi ya kufundisha lugha ya Kiswahili katika maeneo mbalimbali ya hapa Afrika Kusini,  alisema Rais Magufuli.Rais Magufuli alimpongeza Rais Ramaphosa kwa kuapishwa kuwa Rais wa Awamu ya Tano wa Afrika Kusini na alimhakikishia kuwa Tanzania itadumisha uhusiano na ushirikiano wa kidugu na kihistoria na nchi hiyo ulioasisiwa na Baba wa Taifa, Mwalimu Julius Nyerere na Nelson Mandela kupitia Chama Cha Mapinduzi (CCM) na Chama cha African National Congress (ANC).Alibainisha kuwa anatarajia uhusiano wa Tanzania na Afrika Kusini utaimarishwa zaidi katika masuala ya uchumi na kukuza lugha ya Kiswahili.Kwa upande wake, Rais Ramaphosa alimshukuru Rais Magufuli kwa kuhudhuria sherehe za kuapishwa kwake na alimhakikishia kuwa Afrika Kusini inatambua mchango mkubwa wa Tanzania katika ukombozi wa Taifa hilo na kwamba katika kipindi chake cha uongozi wake atauendeleza na kuuza zaidi uhusiano huo.Alisema kufuatia uamuzi wa Afrika Kusini kuanza kufundisha lugha ya Kiswahili, nchi yake itachukua walimu wa Kiswahili kutoka Tanzania ili watumike kufundisha somo hilo katika shule za msingi na sekondari.Aidha, aliahidi kufanya ziara rasmi ya Kitaifa nchini Tanzania kabla ya Mkutano wa 39 wa Jumuiya ya Maendeleo ya Nchi za Kusini mwa Afrika (SADC) uliopangwa kufanyika mwezi Agosti, mwaka huu nchini Tanzania na pia atahudhuria mkutano huo.Rais Magufuli jana aliondoka Afrika Kusini na kutua Namibia ambako anafanya ziara rasmi ya Kitaifa kwa mwaliko wa Rais wa Namibia,