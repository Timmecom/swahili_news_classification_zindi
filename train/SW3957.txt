 TIMU ya Taifa ya tenisi kwa wenye ulamevu wanaomba wadau na makampuni mbalimbali kuwachangia tiketi tatu kuwawezesha kusafi ri Malaysia kushiriki mashindano ya kimataifa ya mchezo huo yatakayofanyika kuanzia Agosti 23 hadi 31.Tayari tiketi mbili zimepatikana, bado tatu kwa ajili ya wachezaji wengine wawili na Kocha ili kuanza safari hiyo wiki ijayo. Akizungumza na gazeti hili jana Kocha Mkuu Riziki Salum alisema mashindano hayo yana umuhimu kwao kushiriki ili kwenda kukusanya pointi zitakazowasaidia kufuzu michuano ijayo ya Olimpiki. Tunaomba wadau watusaidie kukamilisha tiketi hizo tatu, kuhusu malazi na chakula chama kitatusaidia, tunahitaji tu hizo tiketi kukamilisha mpango wetu. Wenye moyo wa kutusaidia namba yetu hii 0756085864, alisema. Salum alisema kama watafanikiwa kuzipata tiketi hizo wachezaji wanaotarajiwa kushiriki mashindano hayo ni Novatus Temba, Lucy Julius, Rehema Seleman na Juma Hamisi atakayeongozana na Kocha huyo.