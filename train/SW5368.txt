 WAZIRI Mkuu, Kassim Majaliwa amesema serikali inathamini uwepo wa sekta binafsi nchini na inaendelea kushirikiana nayo katika kuboresha maendeleo ya Taifa.Aliyasema hayo jana wakati alipokutana na bodi mpya ya Taasisi ya Sekta Binafsi Tanzania (TPSF) kwenye makazi wa Waziri Mkuu, jijini Dar es Salaam.Majaliwa alimpongeza Mwenyekiti mpya wa taasisi hiyo, Salum Shamte na wajumbe wa bodi hiyo kwa kuchaguliwa kuingoza taasisi hiyo. Bodi hiyo mpya ilikwenda kujitambulisha. Serikali ina dhamira ya dhati ya kushirikiana na taasisi hii kwa sababu ndio muwezeshaji wa kuifanya Tanzania kufikia uchumi wa kati kupitia sekta ya viwanda ifikapo 2025,  alisema Majaliwa.Mwenyekiti wa TPSF, Shamte alisema sekta binafsi inatambua juhudi za serikali katika kuboresha mazingira ya biashara nchini Tanzania. Sisi tupo tayari kushirikiana na serikali kwa kuwabana wafanyabiashara ambao wanaenda kinyume na maadili na sheria, ila tunaomba serikali ishirikiane nasi katika utekelezaji wake,  alisema Shamte.Pia, Shamte aliiomba serikali iendelee kutoa vivutio kwa biashara zinazoanza ili kuhamasisha uwekezaji kwa kuwa baadhi yake zimeonesha gharama kubwa za uzalishaji.