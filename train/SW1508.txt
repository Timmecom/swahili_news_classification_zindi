 Mkurugenzi Mtendaji wa Benki ya NMB, Ineke Bussemaker, aliyasema hayo jijini Dar es Salaam jana alipokuwa anatoa mwendelezo wa taarifa za kifedha za benki hiyo kwa vyombo vya habari.Aidha, Bussemaker alisema kumekuwepo sababu mbalimbali za ongezeko hilo kuwa dogo miongoni mwake ikiwa ni kulegalega kwa Shilingi ya Tanzania dhidi ya Dola ya Marekani na hivyo kukuza gharama za ununuzi. Pia amana za wateja zimeongezeka kwa kasi ndogo.Alisema hatua hiyo inafanya NMB kupata faida ya Sh bilioni 77 hadi Juni mwaka huu baada ya makato ya kodi. Hata hivyo alisema faida hiyo inaifanya benki hiyo kuwa katika mazingira salama katika biashara ya fedha nchini. Nusu ya pili kwenda hadi Desemba tunategemea hali ya biashara kuwa nzuri kwani zipo jitihada mbalimbali zinafanywa na Benki Kuu ya Tanzania (BoT) katika kuimarisha thamani ya Shilingi.     lakini pia tunaamini mchakato wa uchaguzi mkuu utakuwa wa amani na utulivu na hivyo mazingira ya biashara yatakuwa bora,  alisema Bussemaker.Akizungumzia mizania ya benki hiyo, Mkurugenzi Mtendaji huyo alisema inaendelea vizuri kutokana na kuwepo kwa asilimia 2.8 tu ya mikopo isiyolipika, kutoka katika mikopo yenye thamani ya Sh trilioni 2.3 iliyotolewa na benki hiyo hadi sasa, huku wastani wa usalama wa benki kwa mikopo isiyolipika ikiwa ni asilimia sita.Kwa upande wa mali za benki hiyo, Mkurugenzi huyo anajigamba kuendelea kuwa salama hatua iliyowezesha pia ukarabati wa matawi 100 ya benki hiyo kwa gharama ya Sh bilioni 60.Alisema uwiano wa uwekezaji katika ukarabati wa matawi hayo pamoja na ujenzi wa jengo jipya na la kisasa la Makao Makuu mapya ya NMB jijini Dar es Salaam, ukifikia wastani wa asilimia 53. Kwa upande wa mtaji, ipo vizuri sana. Biashara ya benki ipo vizuri, tukiwa pia na mawakala 200 wanaoendesha biashara zetu kwa nchi nzima. Pia tupo katika utaratibu wa kubadili kadi zetu ili wateja waweze kutumia kadi za kisasa zaidi zinazokwenda sambamba na ukuaji wa teknolojia za kadi za Master,  alisema.