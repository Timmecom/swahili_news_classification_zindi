 Nchemba aliyasema hayo mwishoni mwa wiki bungeni mjini hapa wakati akijibu hoja mbalimbali za wabunge zilizotolewa katika mjadala wa hotuba ya bajeti ya Ofisi ya Waziri Mkuu na Tamisemi kwa mwaka wa fedha 2015/16.Akijibu hoja hizo, ambazo nyingi zilitolewa na wabunge wa vyama vya upinzani wakisema serikali haijafanya chochote katika miradi ya maendeleo bali kilichoongezeka ni deni ya taifa, Nchemba alisema hata kama TRA na Halmashauri zote nchini zingekusanya mapato kwa asilimia 100, zingefikia asilimia 62 ya bajeti. Kwanza watu wanaotazama bunge hili huko nje wakiwasikia hawa wanaosema serikali haijafanya chochote watawashangaa, wengi wanalalamika deni la taifa limeongezeka, ila miradi ya maendeleo iliyofanywa hawaioni  ,alisema Nchemba.Alifafanua, ikiwa TRA pekee ingekusanya mapato kwa asilimia 100 fedha hizo zingekuwa ni asilimia 57 ya bajeti na kwamba kama rais angeamua asikope taifa lingekuwa wapi hivi leo, hakuna nchi iliyotulazimisha kukopa,ila hiyo asilimia inayobaki ya bajeti ni lazima ipatikane kwa wahisani,  alisema Nchemba.Na kuwashangaa wabunge wa upinzani ambao wamekuwa wakibeza miradi mbalimbali na kusema kama wanapenda miradi iliyofanywa ni lazima wapende na deni lililopo. Hivi unalipendaji jengo la bunge tunalokaa humu ndani ambalo tumelijenga kwa mkopo halafu usiupende mkopo wenyewe, utakipendaje Chuo Kikuu cha UDOM, kilichojengwa kwa mkopo alafu usipende deni lake , hivyo hivyo kwa miradi ya barabara, umapita kwenye barabara nzuri halafu hampendi madeni yake,  alihoji Nchemba.Na kusema miradi ipatayo 360 iliyotekelezwa nchini imekamilika na mingine iko kwenye hatua za mwisho kutokana na fedha za mikopo kutoka kwa wahisani wa maendeleo, na kwamba hata reli ambayo inagharimu Sh trilioni 15 ni fedha za mkopo. Ni vyema tukatimiza wajibu wetu, na ni heri aliyechoka kwa kufanya kazi kuliko yule mvivu aliyechoka kwa kutotambua kazi zilizofanywa,  alisisitiza Nchemba.Na kusema deni la nchi lililofikia takribani Trilioni 30, Nchemba alisema bado linalipika kwani kuna viashiria vyote vinavyoonesha ulipikaji wake na kwamba nchi haiwezi kuendelea bila kuwa na mikopo. Tumekopa nchi mbalimbali, India, China, Japan na nchi nyingine na fedha zimetumika kwenye miradi ya maendeleo na leo mmeona mafanikio yake , kuna mtandao wa barabara za lami ambao umerahisisha usafiri kwa wananchi na kuokoa muda.