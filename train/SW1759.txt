 Msaada huo ni kwa ajili ya kuwatambua na kuwasaidia wafanyabiashara, wanaofuata sheria ili wafanye biashara zao kiurahisi.Pia, mamlaka hizo zimetakiwa kupambana na wafanyabiashara wasiofuata sheria kwa kuwaelimisha juu ya kutumia njia sahihi za kufanya biashara ndani na nje ya nchi .Akizungumza Dar es Salaam jana, Mkurugenzi wa Forodha Duniani, Erick Kieck alisema wametoa msaada huo kuwasaidia wakuu wa forodha kuwaunganisha wafanyabiashara wa ndani na nje ya nchi.Akitoa mfano wa wauzaji wa dawa za kulevya, Kieck alisema kuwa watu hao hawafuati sheria za biashara kwani sio halali na kwamba wanatakiwa kuondokana na biashara hizo.Naibu Kamishna Mkuu wa Mamlaka ya Mapato Tanzania (TRA), Patrick Mugoya alisema kuwa mradi huo wa pili unaojulikana kwa jina la WCO-EAC, uliwakutanisha Makamishna wa EAC huku akieleza kuwa mradi huo ni kuhamasisha wahisani wengi zaidi kusaidia mradi huo.Mugoya alisema kuwa mradi huo unatoa fursa kwa mawakala wa Forodha kuchangia katika ukuaji wa masuala ya biashara za kimataifa.Mkuu wa Mradi huo, Joseph Wambati alisema kuwa wamelenga kupunguza gharama za kufanya biashara kwa kuwasaidia wananchi kuweza kujipatia bidhaa kwa bei nafuu.Pia, alisema katika mradi uliopita, waliweza kufanikiwa kuwapa fursa wafanyabiashara mbalimbali kufanya biashara ndani na nje ya nchi.   Tunataka kuwaelimisha wafanya biashara juu ya kuwa waaminifu katika biashara zao ili kuweza kushindana na watu wengine,   alisema Wambati.