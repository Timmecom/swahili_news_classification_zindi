 Matawi hayo yamefanya sasa benki hiyo kuwa na matawi 24 katika mikoa ya Kanda ya Ziwa ambayo ni Mara, Mwanza, Geita na Kagera. Kwa upande wa nchi nzima, benki hiyo sasa imefikisha matawi 176 na mashine za kutolea fedha (ATM) zaidi ya 600.Matawi hayo mapya ya Nyamongo na Katoro kwa pamoja yanahudumia Watanzania zaidi ya 600 kila siku, hatua ambayo imetajwa kuwa imewapunguzia wananchi wa maeneo hayo adha ya kufuata huduma mbali.Akizungumza katika ufunguzi matawi haya, Meneja wa NMB Kanda ya Ziwa, Abraham Augustino alisema lengo kubwa la kupeleka matawi hayo ni kuwapa huduma kwa ukaribu wateja wao waliopo katika maeneo hayo husika.Alifafanua kwamba, tangu kuanzishwa kwa matawi hayo yamekuwa ni mkombozi kwa wateja wengi wakiwemo wafanyabiashara wakubwa na wadogo pamoja na watu mbalimbali.  Wakazi wa Nyamongo walikuwa wanasafiri mpaka Tarime kupata huduma za kibenki huku wale wa Katoro mpaka waende Geita ambapo ndiko kulikokuwa na matawi ya benki,  alisema Augustino.Maeneo yote haya yanakaliwa na wafanyabiashara zaidi na wavuvi ambao huduma za kibenki kwao limekuwa ni jambo muhimu ili kuondoa uwezekano wa kutunza fedha majumbani, hivyo kuhatarisha maisha yao kutokana na ujambazi.