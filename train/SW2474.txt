 Huduma hiyo itaweza kuwanufaisha pia hata wafanyakazi wasio na akaunti benki, kwani mbali ya kutumia simu zao za mkononi, watakuwa pia na kadi ya Visa ya M-Pesa, itakayowawezesha kuchukua fedha kutoka katika mashine za kutolea fedha benki (ATM).Meneja wa kampuni ya Future Force Fields Solutions, Tray Lipworth, ambayo ni kampuni tanzu ya kampuni ya TCC, alisema wamekuwa wakilipa wafanyakazi wao wapatao 800 kwa njia hiyo katika matawi yao yote nchini Afrika Kusini na imekuwa ni rahisi na imerahisisha maisha kwa mwajiri na wafanyakazi. Hapo awali kabla ya kuanza kutumia huduma hii, tulikuwa tukipata usumbufu mkubwa kulipa wafanyakazi wetu kwa pesa taslimu au kuzihamishia kwenye matawi mbalimbali ya benki. Tulipoanza kutumia huduma hii ya M-Pesa ya Vodacom, wafanyakazi wetu wanapata malipo yao kupitia simu zao za mkononi.  Pia wana kadi za viza ambazo zinawawezesha kuchukua fedha katika mashine za kutolea fedha za benki mbalimbali na kupata huduma kwa kadi katika sehemu mbalimbali ambazo zimeenea kila mahali hapa Afrika Kusini,  alisema.Wakati ubunifu huu wa matumizi ya huduma ya M-Pesa, unaonekana kurahisisha ulipaji wa mishahara na huduma mbalimbali katika kampuni ya Future Force Fields Solutions, ambayo inajishughulisha na ushauri wa masoko hususan kwa mabenki, makampuni ya simu na viwanda vya kutengeneza bidhaa mbalimbali, Lipworth alisema anaamini kuwa huduma hiyo mbali na kutumika kulipa wafanyakazi inarahisisha kulipia gharama kadhaa katika uendeshaji wa biashara.Alisema huduma hii ya ubunifu mkubwa wa kiteknolojia ya Vodacom M-Pesa, ilizinduliwa Julai mwaka huu na kwa muda mfupi imeonekana kurahisisha maisha kwa watu wengi kwa kutumia simu zao.Kwa mujibu wa Lipworth, kampuni yao huweka fedha kwenye simu na kuwalipa wafanyakazi wake kupitia simu zao za mkononi, ambapo wafanyakazi hao huwawia rahisi kutuma fedha kwa familia na marafiki zao popote walipo nchini Afrika Kusini.