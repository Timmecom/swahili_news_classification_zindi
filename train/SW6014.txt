 Taarifa iliyotolewa jana na kampuni hiyo, imesema wamefanya hivyo kuhakikisha wakazi wa Mbezi Beach na maeneo jirani ya Tegeta, Kawe na Boko wanapata huduma kwa karibu.Mkuu wa kitengo cha Uhusiano na Mawasiliano wa Vodacom Tanzania, Rosalynn Mworia alisema kitongoji hicho, ni miongoni mwa maeneo ya jiji yanayokua kwa kasi kwa maendeleo na kivutio cha wawekezaji wengi.Alisema wamezingatia idadi kubwa ya watu na shughuli mbalimbali za kibiashara ikiwemo maofisi, hoteli na pia kuwa njia kuu ya kuelekea katika mji wa kihistoria wa Bagamoyo, Pwani. Duka hili jipya lenye mazingira rafiki kwa wateja litakuwa linatoa huduma mbalimbali kwa wateja wa Vodacom ikiwemo huduma kwa mawakala wa M-pesa na uuzaji wa bidhaa mbalimbali za Vodacom,  alisema.Mworia alisema ufunguzi wa duka hilo ni mwendelezo wa malengo ya Vodacom kuboresha maisha kwa wananchi kwa kuwapatia huduma zenye ubora na kuwafikia wateja kwa urahisi. Mkazi wa Mbezi Beach na mteja wa kwanza kupata huduma katika duka hilo baada ya kuzinduliwa, Argylle Tsvakai aliipongeza hatua ya kusogezewa huduma karibu.Vodacom ina mtandao wa maduka 87 na wakala mbalimbali wa kuuza bidhaa zake nchini na duka lililofunguliwa jana ni la 88 katika wilaya ya Kinondoni.