 Taarifa iliyotolewa na Mkuu wa Mahusiano wa Benki ya Standard Chartered Tanzania, Juanita Mramba ilisema katika ziara yake ofisa huyo ataonana na wadau mbalimbali wa ndani na nje wa benki hiyo. Mramba alisema lengo ni kujadili mikakati itakayowezesha benki hiyo kukua kibiashara na kusaidia kukua uchumi nchini.Taarifa hiyo ilisema Winters aliteuliwa na Bodi ya Standard Chartered PLC duniani kuwa Mtendaji Mkuu Juni 10, mwaka jana baada ya kujiunga na kundi hilo Mei mwaka huo huo.Ilieleza kuwa tangu aliposhika madaraka, Winters amefanyia mabadiliko mikakati ya benki hiyo na kupitisha mipango ya benki hiyo Afrika. Novemba mwaka jana alitangaza mkakati mpya wa benki hiyo kwa lengo la kupatia sura mpya itakayowezesha kushika fursa muhimu.Alitangaza kuwa benki hiyo imewekeza zaidi ya Dola za Marekani bilioni tatu katika miaka mitatu ijayo huku akipitisha kuipa kipaumbele Afrika katika uwekezaji huo.Kiwango hicho ni ongezeko la asilimia 50 kwa uwekezaji wa sasa na haijawahi kuwekeza kwa kiwango hicho huku akieleza kuwa Afrika ni soko kubwa la benki hiyo na sehemu muhimu ya uwekezaji wake.