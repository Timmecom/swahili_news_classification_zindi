 KAMATI ya Uchaguzi ya klabu ya Simba imeweka wazi mchakato mzima wa Uchaguzi Mkuu unaotarajiwa kufanyika Novemba 3, mwaka huu.Akizungumza na vyombo vya habari jana Mwenyekiti wa kamati hiyo, Boniface Lyamwile amesema Kamati imeona Septemba 3 ndio siku sahihi ya kufanya uchaguzi, hivyo wanatarajia uwe wa haki na huru kwa kufuata katiba mpya ya Simba na kanuni za uchaguzi za TFF.  Katiba ya Simba imeeleza nafasi sita zinazogombewa, ya kwanza ya Mwenyekiti na mjumbe wake ambao wanatakiwa kuwa na kiwango cha elimu kuanzia Shahada ya kwanza, ya pili wajumbe wanne wenye kiwango cha elimu kuanzia kidato cha nne pia awepo angalau mwanamke mmoja,   amesema.Makamu Mwenyekiti wa kamati hiyo, Steven Ally alielezea mchakato mzima kuelekea uchaguzi huo.  Kuanzia kesho (leo) mpaka Septemba 10 uchukuaji waa fomu, mgombea awe na nyaraka za malipo yaliyofanyika kwenye akaunti ya klabu, Septemba 11-15 kurudisha fomu, Septemba 16-18 usaili utaanza rasmi kwa wagombea na kamati itabandika wagombea waliokidhi vigezo  .Ally amesema wanachama wenye pingamizi wawasilishe kuanzia Septemba 21-23 saa 3 asubuhi mpaka 10 jioni Makao Makuu ya klabu.Septemba 24-26 ni kipindi cha kupitia pingamizi, Septemba 27-29 kufanya mahojiano na waliowekewa pingamizi na kutolewa maamuzi ambaye hajaridhika atakata rufaa kwenye kamati ya rufaa TFF.  Oktoba 2, mwaka huu tutatangaza majina ya wagombea waliokidhi vigezo na Oktoba 3 kampeni kwa wagombea zitaanza rasmi huku Novemba 3 mwaka huu uchaguzi utaanza rasmi na siku hiyo hiyo kama mchakato utaenda kama ulivyopangwa watatangazwa washindi wa nafasi hizo,   amesema Ally.Ada ya fomu kwa mwenyekiti ni Sh 500,000 na kwa wajumbe wote ni Sh 300,000. Sehemu ya kuchukua na kurudisha fomu ni makao makuu ya klabu kuanzia saa 3 asubuhi mpaka saa 10 jioni.Alisema Ally. Pia Ofisa habari wa klabu hiyo, Haji Manara aliwaomba wanachama wa Simba kuwa watulivu na kuwa makini katika uteuzi wa watu makini kwa kuzingatia vigezo vinavyohitajika na kusisitiza kuwa wao kama wajumbe wa uchaguzi hawatohusika katika kufanya kampeni yoyote."Kesho (leo) zoezi la kuchukua fomu litaanza rasmi kwa ajili ya kutoa wajumbe wanane ndani ya bodi ya wakurugenzi wa klabu. Tuwe makini katika uteuzi huo kupata watu watakaotupeleka mbele, sina shaka mwekezaji ataleta watu wake madhubuti na sisi tusijiangushe wenyewe,   alisema Haji.