 MWANARIADHA Joshua Cheptegei amekuwa Mganda wa kwanza kuwa bingwa wa dunia wa mbio za nyika katika historia baada ya kumshinda Mganda mwenzake Jacob Kiplimo na bingwa mtetezi mara mbili Mkenya Geoffrey Kamworor kwa muda wa 10,240.Lakini pamoja na ahadi aliyopewa katika hafla iliyofanyika Kololo miaka miwili iliyopita, `Golden Boy  huyo hajatimiziwa ahadi zake. Cheptegei anamuomba Rais wa Uganda, Museveni kutimiza ahadi zake alizotoa kwa wachezaji wa nchi hiyo hasa wale kutoka mkoa wa Sebei. Wakati wa chakula walichoandaliwa na Ikulu ya Entebbe Aprili mwaka jana, Museveni alimuahidi Cheptegei kumjengea nyumba baada ya kushinda mbio za meta 5,000 na 10,000 katika Michezo ya Jumuiya ya Madola yaliyofanyika Gold Coast, Australia. Ni mwaka mmoja sasa kutoka Gold Coast na ahadi za Rais bado hazijatekelezwa,  alifunguka Cheptegei alipozungumza na Monitor-Uganda wiki hii. Ingawa ana mambo mengi. Cheptegei ni miongoni mwa wachezaji wakubwa ambao bado malimbikizo yao hawajalipwa na Ikulu tangu mwaka 2014.Rais Museveni alianzisha utaratibu wa kuwalipa kila mwezi wachezaji wote waliopata medali katika mashindano ya kimataifa baada ya Moses Kipsiro kutwaa medali mbili katika Michezo ya Jumuiya ya Madola New Delhi, India mwaka 2010.Zawadi zenyewe ziligawanywa kama ifuatavyo, Sh milioni 1 kwa medali ya shaba, wakati mchezaji aliyepata medali ya fedha aliahidiwa kupewa Sh milioni 3 kila mwezi na medali ya dhahabu Sh milioni 5. Wachezaji wengi mara ya mwisho walilipwa posho zao mwaka 2015.