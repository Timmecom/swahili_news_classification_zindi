 UKIFUNGUA kitabu cha Klabu ya Barcelona inayoshiriki Ligi Kuu ya Hispania (La Liga) na kukisoma kwa miaka ya hivi karibuni utagundua ya kwamba mashabiki wa timu hiyo wanaamini kama mchezaji wao, Lionel Messi akikosekana kwenye mechi yoyote hasa ya watani wao wajadi dhidi ya Real Madridi dabi ya El Classical basi hawawezi kupata ushindi.Hii inatokana na namna mchezaji huyo alivyojijengea ufalme wake wa kucheza soka la kiwango cha juu na wakati mwingine anakuwa msaada na mkombozi mkubwa kwa kuamua matokeo muhimu pale timu inapokuwa imepotea na kushindwa kupata ushindi kwenye mechi muhimu ambao unaweza kuisaidia timu kuivusha kwenye nafasi moja hadi hatua nyingine muhimu.Kwa kujua hilo basi na kutoa huko barani Ulaya na kukusogeza kwenye Ligi Kuu Tanzania Bara (TPL), hapa tunaangalia kwenye timu ya Simba miongoni mwa timu vigogo kwenye ligi hiyo namna walivyopata kuwa na wachezaji walijenga ufalme na umaarufu kulingana na kiwango chao kilichowakosha mashabiki na wao kuendelea kuamini bila wao huwezi kuwaeleza chochote.Mashabiki hao imefikia wakati kama wachezaji hao watakosekana kwenye michezo hasa ya watani wa jadi hawawezi kupata matokeo chanya. Makala haya yanaanga- zia kuanzia miaka ya 2000 hadi tulipofikia sasa ni nyota gani walitikisa kwa nyakati tofauti ndani ya timu hiyo na walipata kuisumbua timu hiyo na viongozi wake kwa nyakati tofauti kutokana na umaarufu waliojijengea.JUMA KASEJAUkitaja jina la Kaseja ambaye kwa sasa anaitumikia timu ya KMC, kila mtu atakuwa anamfahamu hususani mashabiki wa Simba, ni miongoni mwa walindamlango waliopata kutokea kwenye timu hiyo, alikuwa anadaka mpira kwa uhodari mkubwa hasa kwenye masuala ya matuta huwezi kumtoa kutokana kuwa na uwezo mkubwa wa kumsoma mchezaji anapoenda kupiga penalti. Mlindamlango huyo aliidakia Simba kwa mafanikio makubwa, ikiwemo kuchukua mataji ya Ligi Kuu Bara na kushiriki kwenye michuano ya kimataifa yaani Ligi ya Mabingwa Afrika Caf na Shirikisho.Lakini kupitia umaarufu wake alikuwa anaisumbua timu hiyo kwa nyakati tofauti na kupeleka kutia presha kubwa kwa mashabiki hasa unapokaribia mchezo wa watani wa Jadi kati ya Simba na Yanga.HENRY JOSEPH  SHINDIKA Shindika (Fundi ) jina hilo lilitokana na uwezo mkubwa wa kumiliki sehemu ya kiungo ingawa mchezaji huyu kwa nyakati tofauti alikuwa anacheza nafasi ya kiungo mshambuliaji alikuwa miongoni mwa wachezaji hatari waliopata kutokea kwenye timu hiyo na walikuwa wanaulazimisha mpira kufanya kile akili yake inachokifikiria. Mchezaji huyo kwa sasa anaichezea timu ya Mtibwa Sugar kutokana na uimara wake wakati anakipiga katika kikosi cha wekundu nguli alipata unahodha kwenye kikosi hicho na timu ya soka ya Taifa ya Tanzania Taifa Stars kutokana na uwezo wake wa kuficha mpira na kutoa pasi kwa wakati sahihi.HARUNA MOSHI  BOBAN BOBAN ambaye alikuwa anakipiga kwenye klabu ya Yanga kuanzia katikati ya msimu wa 2018 /19 na kufanikiwa kuifikisha timu hiyo kwenye nafasi ya pili kwenye msimamo wa ligi hiyo huku Simba akifanikiwa na kutetea ubingwa huo kwa mara ya pili kwa tofauti ya pointi sita. Wakati akiwa Simba enzi zake alikuwa anacheza nafasi ya kiungo mshambuliaji alikuwa anakinukisha vilivyo kwa kuwatesa wapinzani wake hasa eneo la kutoa pasi za mwisho na zenye macho ambazo zilikuwa zinaifanya safu ya ushambuliaji kuwa hatari kwa kupachika mabao.Kutokana na uwezo wa kumiliki mpira na kutoa pasi zenye macho kiliwafanya mashabiki wa timu hiyo kumuamini nyota huyo kwenye kila mchezo na kwamba akikosekana kikosi hicho akiwezi kupata ushindi. Ingawa Bobani alikuwa ana utovu wa nidhamu nje ya Uwanja kwa kufanya makosa lakini pindi alipokuwa anaingia uwanjani alikuwa anafanya kazi yake ipasavyo tena kwa kutimiza majuku yake kama mchezaji.JONAS MKUDEMkude kwa miaka ya hivi karibuni mashabiki wa Simba huwezi kuwaeleza chochote kupitia kwa kiungo wao huyo, ambaye ni zao la timu hiyo aliyelelewa hapo na kuanza kucheza , nafasi ya kiungo wa kati kwani mashabiki wa kikosi hicho wanaamini kwamba mchezaji huyo kama atakosekana kwenye mchezo dhidi ya watani wao Yanga hawezi kupata matokeo chanya kama hatakosekana.Ugonjwa wa mashabiki kumuelewa mchezaji huyo umewafanya nao viongozi wa timu hizo kuingia kwenye mkumbo huo wakiendelea kuamini hivyo. Ndiyo maana hata sakata linaloendelea kwa sasa kuhusu usajili limekuja juu hadi bosi wa timu hiyo Mohamedi Dewji MO kulazimika kutoa ufafanuzi na kuwatoa mashabiki wasiwasi kwani kiungo huyo bado anaendelea kulazimisha ndani ya kikosi hicho.EMMANUEL OKWINi mchezaji raia wa Uganda anayecheza kwenye nafasi ya ushambuliaji ni miongoni mwa nyota ambao huwezi kushindwa kuwataja pale unapozungumzia mafanikio ya Simba kwa siku za hivi karibuni.Mchezaji huyo amekuwa lulu hapo Msimbazi kutokana na kuwa na uwezo mkubwa wa kuwachambua wachezaji wa timu pinzani na kuwa na macho ya kuona lango kisha kutumbukiza mpira wavuni. Tangu mchezaji huyo ajiunge na kikosi hicho msimu wa mwaka 2009 amejizolea umaarufu mkubwa na kuwa kipenzi cha mashabiki na hata kuwagawa baadhi ya viongozi ambao kwa namna moja hama nyingine walikuwa wanaegemea upande fulani, lakini sasa ameanza kufunikwa na Meddie Kagere.MEDDIE KAGEREBora usimchezeshe Okwi, lakini wapenzi wa Simba kwa siku za hivi karibuni wanaweza wasikuelewe endapo Kagere atakuwa nje ya uwanja na timu hiyo ikapata sare au kufungwa. Kagere amebeba nyoyo za wapenzi wa Simba na licha ya msimu huu kuwa wa kwanza kwake kuichezea timu hiyo lakini ametoa mchango mkubwa kuiwezesha timu hiyo kutetea taji lake baada ya kufunga mabao 23 na kuwa mfungaji bora wa Ligi Kuu Tanzania Bara msimu wa mwaka 2018/2019.