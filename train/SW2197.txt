 WAZIRI wa Katiba na Sheria, Profesa Palamagamba Kabudi amekemea tabia inayoanza kuota mzizi ya kutoa lugha zisizo za staha kwa Rais John Magufuli na kumpongeza rais kwa uvumilivu kwa lugha za adhara zinazoelekzwa kwake. Rais ni taswira ya nchi, hivyo si vyema kumbeza, kumdhalilisha na kumdharau tukadhani kuwa ndio demokrasia, demokrasia ni pamoja na kujua mipaka yako. Nampongeza sana Rais Magufuli kwa sababu amevumilia mengi, amevumilia upumbavu, upuuzi na ujinga mwingi . Hatuna nchi nyingine zaidi ya Tanzania, si jambo jema kutumia lugha zisizo kwenye staha kwa lengo la kutafuta mabadiliko kwa kutoa lugha ya vitisho. Nchi hii inaweza kuwa na amani kama sisi wenyewe tutaamua kuwa na amani,  amesema Profesa Kabudi.Profesa Kabudi aliyasema hayo bungeni jijini hapa juzi jioni, aihitimisha mjadala wa taarifa ya Kamati ya Kudumu ya Bunge ya Sheria na Katiba kuhusu kazi zake kuanzia Januari 2018 hadi Januari mwaka huu.Naibu Waziri wa Tamisemi, Mwita Waitara amesema kitendo anachokifanya Mbunge wa Singida Mashariki, Tundu Lissu cha kulipaka matoke Taifa akiwa nje ya nchi, si jambo jema, ni sawa na uhaini na kusisitiza kuwa fedha zote anazotumia kuzunguka nchi mbalimbali zingeweza kusaidia wananchi wake waliomchagua.Amesema ni vema Mbunge huyo wa upinzani akarejea nchini na kama kuna shida wazungumze, lakini hatua ya kuendelea kulipaka matope Taifa si jambo ambalo wananchi wake wamemtuma.Mbunge wa Geita Mjini, Joseph Kasheku  Msukuma  amesema pamoja na kuwa amekuwa anachambwa kwenye mitandao, anataka Lissu kutopewa mshahara na kutenguliwa uteuzi wake ili wananchi wapate mwakilishi na si anayewawakilisha kwenye televisheni. Waliomchagua walikuwa wanamuombea apone, na si kula bata. Sheria tumezitunga wenyewe na ni lazima tuzisimamie. Tundu Lissu si mgonjwa kwani ana uwezo wa kuzunguka katika nchi mbalimbali na kukaa kwenye ndege kwa zaidi ya saa kumi akiwa kwenye safari moja tu,  amesema mbunge huyo.Katika hatua nyingine, katika kutekeleza mikakati ya kupunguza mashauri na kutoa haki, serikali inakuja na mfumo wa Haki Mtandao ambao mahakama itakuwa ikitumia mfumo wa Tehama kuendesha kesi.Waziri Kabudi amesema muda si mrefu, mahakama zitaanza kutumia mfumo wa Haki Mtandao ambako hakimu ataendesha kesi au kuahirisha mashauri kupitia video. Katika kuboresha utoaji haki, tutaanza kitu kinachoitwa  Haki Mtandao . Mahakama zimeshaweka mtandao, sio lazima wafungwa au maabusu watoke magerezani kwenda mahakamani, mambo ya kuahirisha kesi, yatafanywa huo huko hakimu yuko mahakamani na mfungwa magerezani watatumia video link, utaratibu huu pia utasaidia hata suala la kubeba mahabusu kwa magari mahakamani hakimu yuko.Amesema serikali iliweka kupunguza mashauri katika mahakama na kubainisha kuwa katika mahakama za mwanzo mashauri yaliyovuka miezi sita walijiwekea ni 16, mashauri ya mahakama ya wilaya yaliyovuka mwaka mmoja wa malengo ni mashauri 837, Mahakama Kuu mashauri 1,860 na Mahakama ya Rufaa 729 ambayo yamevuka miaka mwili iliyopangwa kuyamaliza.Profesa Kabudi alikiri kuwapo kwa mahabusu wengi magerezani na kuwa kwa sasa wako katika machakato wa kuhakikisha wanapunguza hasa kwa wale wenye makosa madogo kufanya kazi za kijamii.Kuhusu suala la wafungwa kupelekewa wenza wao, alisema tendo la ndoa sio haki ya msingi kwa mfungwa, bali ni hiyari, hivyo mfungwa anaweza kupwa au kunyimwa. Kulikuwa na hoja ya wafungwa kuruhusiwa kufanya tendo la ndoa na wenza wao wakiwa magerezani na kuifanya ionekane kama haki. Lakini tendo la ndoa si haki ya msingi kwa mfungwa kama ilivyo kwa kupewa mavazi, chakula na hii ndio maana kuna waseja yaani ni mwanamume marijali, lakini hawafanyi,  alisema.Alisema siku za nyuma Tume ya Kurekebisha Sheria ilishawahi kufanya utafiti wa suala la kuwaruhusu wafungwa kufanya tendo la ndoa na kuja na matokeo kuwa suala hilo halifai kwa Tanzania. Tendo la ndoa ni mambo binafsi na hayawezi kufanywa gerezani ambapo kila mmoja anajua kwamba mhusika anaenda kufanya mapenzi. Tendo la ndoa halifanywi gerezani ningependa lisichukue muda, nchi jirani walishindwa na kila mmoja anajua ni suala la hiari na la faragha hata uwezo unapungua,  alisema. Hata wenzetu wa nchi zilizoendelea tendo la ndoa kwa wafungwa halifanywi gerezani, bali wao wana utaratibu kila mwisho wa mwaka mfungwa anayetaka anaruhusiwa kwenda kwenye familia yake na kufanya tendo la ndoa,  aliongeza.