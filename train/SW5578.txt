 Mkuu wa Mkoa wa Tabora, Aggrey Mwanri amesema, Waziri Mkuu, Kassim Majaliwa amekubali kulifungua Jukwaa la Fursa za Biashara Tabora.Kwa mujibu wa Mwanri, Makamu wa Rais, Samia Suluhu Hassan amekubali kufungua jukwaa lingine linalotarajiwa kufanyika Januari mwakani.Amesema, Jukwaa la Fursa za Biashara Tabora linalotarajiwa kuhudhuriwa na zaidi ya wajumbe 400 si la Serikali, ni la wananchi hivyo waitumie fursa hiyo kwa faida yao, mkoa na Taifa kwa ujumla.Ameyasema mjini Tabora wakati wa mkutano wa wadau wa jukwaa hilo la nane tangu Kampuni ya Magazeti ya Serikali (TSN) ilipoanza kuyaandaa Februari mwaka jana mkoani Simiyu. Tunataka tuwaambie dunia, Tanzania pamoja na wengine wote nje ya Mkoa wa Tabora kwamba sasa Tabora ipo tayari kwa ajili ya kuwekeza na kwa hiyo tunawakaribisha ndugu zetu wote popote waliko waje katika mkoa wetu wa Tabora  amesema Mwanri.Katika mkutano huo, Askofu Mkuu wa Jimbo Kuu Katoliki Tabora, Paul Ruzoka alimuomba Mungu abariki juhudi za Mwanri kutafuta fursa za uwekezaji ili mkoa wa Tabora uweze kung ara na kuwa mwanga kwa Watanzania wengine wote.Katibu wa kamati ya maandalizi ya jukwaa la Tabora, Lucas Kusare amesema, hadi sasa zaidi ya asilimia 50 ya waalikwa wamethibitisha kushiriki. Tunatarajia kuwa na wajasiriamali themanini kutoka katika halmashauri zetu. Hawa ni wale ambao wameandaliwa na wakurugenzi, tunategemea walete wajasiriamali angalau kumi ila wanategemea kuleta zaidi ya hao lakini wale ambao tumekwishathibitisha ni wajasiriamali themanini kutoka halmashauri zetu nane  amesema Kusare.Mwakilishi wa TSN kanda ya Ziwa, Patrice Simbachawene amesema kwenye mkutano huo kuwa, timu ya kampuni hiyo imetembelea halmashauri zote nane za mkoa wa Tabora na imeona kuna fursa nyingi ikiwemo ardhi, vivutio vya utalii na miundombinu rafiki kwa ajili ya biashara na uwekezaji.