 MWIGIZAJI wa fi lamu nchini, Wema Sepetu, amesema anataka aweke wazi kwa nini kwa muda mrefu amekataa kufanya mahojiano na vyombo vya habari. Wema akifafanua zaidi alisema mahojiano hayo yote anatarajia kuyaweka kwenye mtandao wake wa Wema Sepetu App, ambao amekuwa akiweka kazi zake nyingi ikiwemo filamu zake. Alisema kwa sasa anahitaji kuongeza nguvu kwenye mtandao huo, ambapo hivi karibuni ameweka filamu yake mpya akiwa na Hemed Suleiman na waigizaji wengine, wakati tayari kuna filamu ya D.O.D akiwa na Van Vicker wa Ghana. Wema ameendelea kuwa mwigizaji mwenye mvuto kwa mashabiki wengi kwenye mtandao, ingawa kwa muda mrefu hajatoa filamu kwa mtindo wa Cd akihofia kwamba watu wengine wamekuwa wakidukua filamu hizo kwa kuuza kinyume cha sheria.