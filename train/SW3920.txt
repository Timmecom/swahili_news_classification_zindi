 WAKALA wa Misitu nchini (TFS) umewataka wanafunzi kubadili fi kra zao kuhusu misitu, kuithamini na kuitunza. TFS imekuwa ikitoa elimu juu ya misitu kwa wanafunzi wakiwemo wa Sekondari ya Minaki iliyopo Kisarawe mkoani Pwani na Pugu, Manispaa ya Ilala jijini Dar es Salaam.Meneja Masoko wa TFS, Mariam Kobelo alisema wakati akizungumza na wanafunzi hao kwa nyakati tofauti kuwa lengo la utoaji wa elimu hiyo ni kuelezea umuhimu wa hifadhi na uwepo wa msitu wa Hifadhi Pugu. Alisema misitu hutoa chakula, hewa safi, dawa na kama mvua hakuna, miti haiwezi kuendelea hivyo aliwataka wanafunzi hao kubadili fikra zao juu ya misitu.Kwa upande wake mwalimu wa historia katika Shule ya Sekondari Minaki, Kamsini Sixbert alisema msitu wa Pugu upo jirani na uwanja wa ndege wa Kimataifa jijini Dar es Salaam hivyo wageni kutoka nchi mbalimbali wakifika huenda huko kupumzika wakisubiri usafiri. Alielezea umuhimu wa msitu huo kuwa una viumbe hai ambavyo havipatikani sehemu nyingine yoyote duniani, ikiwa ni pamoja na aina 13 za mimea zinazopatikana katika msitu huo pekee.Naye Mtaalam wa Nyuki kutoka TFS, Reuben Nyambite alisema ni muhimu wanafunzi kuelewa umuhimu wa hifadhi na nyuki kwa kuwa sumu ya nyuki ni kinga kwa magonjwa mbalimbali. Alisema ufugaji wa nyuki, sayansi na sanaa ya kuhifadhi nyuki una faida na kuyataja mazao makuu ya nyuki kuwa ni asali na nta, sumu ya nyuki, maziwa ya nyuki na gundi ya nyuki. Alisisitiza pia kuwa kung atwa na nyuki kunaongeza kinga ya magonjwa kwenye mwili.