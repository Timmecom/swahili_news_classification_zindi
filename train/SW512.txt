 Hayo yalisemwa na Waziri wa Biashara, Viwanda na Masoko, Nassor Ahmed Mazrui wakati alipozungumza na waandishi wa habari kuhusu mikakati inayochukuliwa na wizara kuimarisha mazao ya viungo kwa wakulima.Mazrui alisema mazao ya viungo katika soko la dunia bei yake ipo juu na wakulima wanaweza kupiga hatua kubwa na kujiingizia mapato kama wataelekeza nguvu zao katika kilimo cha aina hiyo.Alisema bei ya mazao ya viungo imekuwa imara zaidi katika soko la dunia kama ilivyo kwa upande wa bei ya karafuu ambayo sasa imewafanya wakulima kuongeza kasi ya kulima na kuimarisha zao hilo. Wizara ya Biashara kazi yake kubwa ni kuwahamasisha wakulima wa mazao ya viungo kulitumia soko la Afrika ya Mashariki lililopo sasa ambalo ni zuri kwa wakulima, alisema.Katibu Mkuu Wizara ya Kilimo na Maliasili, Affan Maalim alisema tayari wamesambaza miche ya aina mbalimbali ya mazao ya viungo kwa wakulima. Tumeanza kusambaza miche ya mazao ya viungo kwa wakulima Unguja na Pemba, ikiwa ni moja ya agizo la rais wa Zanzibar la kuhakikisha Zanzibar inarudisha hadhi yake ya zamani ya uzalishaji wa mazao ya viungo,  alisema.