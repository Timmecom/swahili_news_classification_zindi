 Aidha,wamewataka wawekezaji kutochanganya misamaha ya kodi ya vivutio vya uwekezaji ili kuweza kufanya uwekezaji wenye tija.Naibu Waziri wa Fedha, Adam Malima alisema hayo jana wakati akifungua mkutano baina ya wawekezaji na serikali ili kuonesha maeneo ya uwekezaji kwa lengo la kufikia Matokeo Makubwa Sasa (BRN), kama yalivyoainishwa kwenye mpango huo maalumu.Malima alisema pia wanahamasisha wawekezaji kuwekeza katika kuongeza thamani ya mazao katika maeneo na kupanua maendeleo ya kiuchumi kwa jamii ya maeneo husika.Alisema katika umeme, nchi nyingine duniani suala la usafirishaji, uzalishaji na usambazaji hufanywa na sekta binafsi lakini nchini ilizoeleka kufanywa na sekta ya umma.Waziri wa Uchukuzi, Dk Harrison Mwakyembe alisema kupitia BRN wataimarisha Reli ya Kati na kuwa na uwezo wa kubeba tani milioni moja za mizigo kwa mwaka tofauti na sasa ambapo inabeba tani 150.Mkurugenzi Mtendaji wa Kituo cha Uwekezaji, Juliet Kairuki alisema hali ya uwekezaji ni nzuri, lakini bado wanahitajika wawekezaji zaidi.