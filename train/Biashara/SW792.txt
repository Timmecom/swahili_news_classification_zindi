 Kamishna Mkuu wa TRA, Rished Bade alisema hayo Dar es Salaam jana wakati akipokea msaada wa magari mawili kutoka Shirika la Kimataifa la Maendeleo nchini Japan (JICA) kwa lengo la kuratibu shughuli za ulinzi katika mpaka wa Tanzania na Uganda na Tanzania na Rwanda.Magari hayo yana thamani ya zaidi ya Sh milioni 90 na yatatumika katika shughuli za kuangalia mipaka ya Uganda, Rwanda na Burundi ili kuzuia mali za magendo.Alisema kwenye mpaka wa Tanzania na Uganda na hata Tanzania na Kenya, wamekuwa wakikamata mali hizo za magendo, huku wengine wakipita usiku na kutokana na kukosekana kwa vifaa vya kuonea jambo hilo lilikuwa likiendelea. Katika programu hii tutafanya operesheni za pamoja na nchi hizo na hata kama kutatokea kuwepo kwa tatizo la uadilifu watatambuliwa na kukomesha vitendo hivyo,  alisema Bade.Bade alisema kwa mamlaka hiyo kupata magari hayo pamoja na vifaa vingine vya mawasiliano vitawasaidia kufanya operesheni usiku na mchana katika kukomesha mali hizo za magendo.Alisema mbali na msada huo wa vifaa, lakini pia JICA imekua ikisaidia mamlaka hiyo, ikwemo kujenga jengo la Mapato la Tanzania na Kenya na Rwanda (Kisumo) ambayo kwa pamoja yamekamilika.Alisema katika chuo cha kodi, JICA imeshiriki kutoa mafunzo na pia imeendelea kusaini mikataba mingine ya kuendelea kutoa mafunzo pamoja na kuimarisha ulinzi na usalama katika mali ya mageno inayopita baharini.Ofisa Mkuu kutoka JICA, Nagase Toshio alisema tangu mwaka 2007, JICA imekuwa ikisaidia kuweka mazingira bora ya biashara katika ukanda wa Afrika Mashariki na kujenga uwezo wa kusimamia vyema mipaka.Alisema Tanzania ikiwa ni njia kwa nchi nyingi za Afrika Mashariki, jambo muhimu ni kuimarisha biashara na kulinda jamii kutojihusisha na bidhaa hatari.