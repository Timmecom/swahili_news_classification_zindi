 Kutokana na leseni hiyo, sasa benki hizo mbili zitakuwa zikijiendesha zenyewe huku wakikabiliwa na changamoto ya mtaji ambapo kwa utafiti wao, wanahitaji Sh bilioni 500 kwa miaka mitano, lakini Serikali imewapatia Sh bilioni 110 hivyo wanashirikiana na wadau mbalimbali kupata fedha hizo.Wakurugenzi watendaji wa benki hizo mbili, Mkurugenzi wa Benki ya Maendeleo, Peter Noni na Mkurugenzi wa Benki ya Biashara, Frank Mugeta, walitangaza rasmi jana katika Maonesho ya 39 ya Kimataifa ya Biashara ya Dar es Salaam yaliyoandaliwa na Mamlaka ya Maendeleo ya Biashara (TANTRADE) kuwa na benki hizo zinazojitegemea tangu Juni 24, mwaka huu.Akizungumza jana, Noni alisema Serikali imetenga Sh bilioni 30 katika bajeti zake kila mwaka kwa lengo la kuongeza mtaji kwa ajili ya kutoa huduma za maendeleo, ikiwa ni pamoja na kuwekeza katika miundombinu ikiwepo reli na barabara.Alisema wanaishukuru Serikali ya awamu ya nne kwa kufanikisha mchakato huo, ulioanza baada ya kuingia madarakani na wamekamilisha wakiondoka kwa lengo la kuondoa umasikini na kusaidia pato la wananchi kukua toka asilimia saba hadi 15.Alisema benki hiyo inakuwa katika mikopo kwani mwaka jana walitoa Sh bilioni 100 na mwaka huu wanatarajia kutoa mikopo ya Sh bilioni 200.Noni alisema benki hiyo imefanikiwa kuanzisha Benki ya Kilimo ambayo inatarajiwa kuanza hivi karibuni kutoa huduma, ikiwemo mikopo kwa wakulima pamoja na kuwezesha Shirika la Reli Tanzania (TRL) Sh bilioni 12 kwa ajili ya kufufua treni na dola za Marekani milioni 18 kutengeneza vichwa vya treni vilivyochakaa na tayari kazi imeanza.Alisema pia wametoa mkopo wa dola za Marekani milioni 26 kwa ajili ya kuzalisha gesi mkoani Mtwara, kwa Kampuni ya Wentinorth na kutengeneza bomba la gesi kwa ajili ya kusafirisha gesi asilia na kupunguza gharama za umeme.Alisema pia katika kutoa msaada kwa jamii wanashirikiana na Kampuni ya Phils kutoka nchini Dubai, kwa ajili ya uwekezaji kwa kushirikiana na Manispaa za Jiji na wanawekeza Sh bilioni 10 kutengeneza miundombinu.