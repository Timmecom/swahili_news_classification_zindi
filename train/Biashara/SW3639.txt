 Utekelezwaji huo utatokana na kutumia malighafi, zinazopatikana nchini, ikiwemo mazao ya misitu, kilimo, uvuvi na madini. Waziri wa Fedha na Mipango, Dk Philip Mpango alisema hayo juzi, alipozungumza na wafanyabiashara jijini Dar es Salaam.Alisema maeneo ya kipaumbele ambayo yataanza kutekelezwa katika bajeti hiyo ni pamoja na kuvirudisha viwanda vilivyobinafsishwa na kutafuta wabia, ambao wanaweza kufanya kazi iliyodhamiriwa. Maeneo mengine ni miradi mikubwa ya kielelezo, ambayo wataalamu wanayafanyia kazi ili kuweza kupata matokeo makubwa.Alisema ujenzi wa kiwanda cha chuma kwa kutumia malighafi, inayozalishwa kwa kutumia chuma kutoka Liganga na Mchuchuma, itakuwa ni msingi wa viwanda mama, ikizingatiwa,  Hakuna ujenzi usiohitaji chuma .Katika suala la ujenzi wa Reli ya Kati kwa kiwango cha kimataifa, Dk Mpango alisema kuwa mradi huo ni muhimu kwa lengo la kusukuma mbele sekta ya usafirishaji ndani na nje ya nchi, ikiwemo nchi za Rwanda, Burundi, Jamhuri ya Kidemokrasia ya Kongo (DRC) na mataifa mengine.