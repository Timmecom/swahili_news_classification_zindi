 Mkuu wa Mkoa wa Pwani Mhandisi Evarist Ndikilo amesema wenye viwanda wasiopungua 400 wanatajiwa kuonesha bidhaa kwenye maonesho ya pili ya viwanda mkoani humo.Ndikilo amesema jijini Dar es Salaam kuwa, wenye viwanda kutoka mikoa ya kanda ya mashariki ya Pwani, Dar es Salaam, Morogoro na Tanga wanatarajiwa kushiriki maonesho hayo. Mwaka huu tunatarajia tuwe na minimum ya wenye viwanda mia nne, that is minimum number (makisio ya chini) ambayo tunadhani tunaweza tukaipata lakini tunadhani kwamba tukitangaza vizuri kwa sababu na wenzetu wa TSN na Tantrade tuko nao sambamba tunaweza tukafika 500, mia sita na kuendelea  amesema.Maonesho ya kwanza ya viwanda Mkoa wa Pwani yalifanyika mwaka jana na kushirikisha wenye viwanda 166 walioonesha bidhaa na pia kuona vitu gani vinazalishwa mkoani humo.Kwa mujibu wa Ndikilo, hadi sasa mkoa wa Pwani una viwanda 1,192 vikiwemo vikubwa, vya kati, vidogo na vidogo sana.Amesema wamewasiliana na Waziri wa Mambo ya Nje na Ushirikiano wa Afrika Mashariki ili kupata washiriki kutoka nchi wanachama wa Jumuiya ya Maendeleo Kusini mwa Afrika (SADC). Hasa kwa sababu hivi karibuni tu, kulikuwa na Mkutano wa 39 wa nchi 16 za SADC na ajenda kubwa ilikuwa ni viwanda. Sasa kama ajenda ya SADC ilikuwa ni viwanda na kila mkuu wa nchi aliona kuwa ni muhimu sasa SADC countries kujielekeza zaidi kwenye viwanda tukadhani kwamba this is an opportunity (hii ni fursa) kwa sababu inafanyika baada tu ya mkutano wa 39 pengine tunaweza kupata participants (washiriki) kutoka SADC countries (nchi za SADC) amesema Ndikilo.