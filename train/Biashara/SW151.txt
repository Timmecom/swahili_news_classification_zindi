 Hali hiyo inatokana na wakulima hao kushindwa kulipa deni kwa zaidi ya miaka miwili, kinyume na makubaliano ya mkataba.Mwanasheria wa ZSTC, Ali Hilali Vuai alisema kwa mujibu wa makubaliano yaliyofikiwa kati ya wakulima na uongozi wa shirika hilo, wanatakiwa kulipa mikopo hiyo katika kipindi cha miezi mitatu.Alisema juhudi za kuwataka wakulima hao, kulipa madeni hayo kwa sasa zimeshindikana na uongozi wa shirika unatarajia kunadi mali za wakulima waliokopa mikopo hiyo. Mikataba ya wakulima waliokopa fedha kutoka ZSTC ipo wazi kama wakishindwa kulipa basi ni kuchukua mali zao na kuzinadi kwa ajili ya kupata fedha tunazowadai,  alisema.ZSTC imetoa mikopo zaidi ya Sh milioni 60 kwa wakulima wa karafuu katika kisiwa cha Pemba, kuimarisha kilimo cha zao hilo.Fedha hizo ni za kusafisha mashamba ya karafuu na kupanda mikarafuu mipya, kuchukua nafasi ya mikarafuu iliyozeeka, ambayo kwa sasa haina uzao tena.Mkuu wa Wilaya ya Mkoani Pemba, Jabu Khamis Mbwana alisema agizo la rais wa Zanzibar, linawataka kufuatilia kwa karibu zaidi, kujua hatma ya wakulima waliochukua fedha ZSTC, ambao hawajarudisha deni hilo hadi sasa.Alisema wakulima ambao wameshindwa kulipa mikopo waliyopewa na ZSTC, watashtakiwa na mali zao kunadiwa kulipa fidia na kurudisha fedha hizo.Mkuu wa Wilaya ya Wete, Omar Khamis alisema wakulima waliochukua mikopo ZSTC, wanalazimika kulipa deni hilo kwani aliyekopa anatakiwa kulipa.ZSTC katika miaka ya 1995, lilipata hasara zaidi ya Sh milioni 360 ambazo zilitolewa kuimarisha mashamba ya karafuu kwa wakulima, ambazo hazikurudishwa tena.