 Hayo yalisemwa jijini Dar es Salaam jana na Ofisa Mtendaji Mkuu wa Ocean Business Partners, Abdulsamad Abdulrahim wakati akizungumza na waandishi wa habari kuhusu safari hiyo inayotarajiwa kufanyika Juni 8 mwaka huu.Alisema safari hiyo ambayo itakuwa ya siku tatu nchini humo, imeratibiwa kwa pamoja baina ya kampuni ya Ocean Business, Gallery Tours, chemba ya biashara ya Comoro na kampuni ya ndege ya ATCL ambayo imetoa punguzo kubwa la tiketi za kwenda na kurudi kwa ujumbe wa Tanzania.Alisema watakwenda kuwapa taarifa sahihi wafanyabiashara wa Comoro kuhusu fursa za kibiashara, zinazopatikana nchini ili wachukue uamuzi sahihi wa kuja kuwekeza nchini na kwamba wafanyabiashara wa Tanzania nao watapata fursa ya kupata taarifa sahihi kuhusu fursa za uwekezaji nchini Comoro.Alisema ujumbe huo wa watu 21, utajumuisha wafanyabiashara wakiwemo wanawake kutoka sekta mbalimbali kama mafuta, gesi, mawasiliano, uzalishaji, chakula, uchapishaji, wataalamu wa baharini, ulinzi, utalii na usafirishaji, waagizaji wa bidhaa teknlojia, hoteli, afya na sekta nyingenezo.Alitaja malengo mengine kuwa ni kuelezea maendeleo yaliyopo katika sekta mbalimbali kama njia ya kwenda kuwekeza kwa kutoa elimu ya kutosha kwa sekta ya umma na ya binafsi kuhusu uagizaji bidhaa toka nje, uuzaji bidhaa nje ya nchi zao na fursa nyinginezo za kibiashara.Alisema lengo la mpango huo ni kuwahamasisha watanzania wengi kwenda kufanya biashara nchini Comoro na wale wa nchini humo kuja kuwekeza Tanzania, kwa kuwapa wawekezaji watarajiwa taarifa sahihi kuhusu fursa za uwekezaji zilizoko hapa nchini na mazingira ya uwekezaji kwa ujumla.Alisema Tanzania ina uhusiano mzuri na visiwa vya Comoro na nchi hizi zimekuwa zikishirikiana katika nyanja mbalimbali za kibiashara, uchumi na kijamii. Nchi hizi zina fursa mbalimbali ambazo zinaweza kukuza na kuendeleza ushirikiano uliopo.