 NCHI wanachama Jumuiya wa Afrika Mashariki (EAC) zimethibitisha kushiriki kwa pamoja kwenye mradi wa wanawake wajasiriamali milioni 50 wa Afrika, unaolenga kuwawezesha wanawake kiuchumi.Mradi huo unaotarajiwa kumalizika Desemba 2020, utafadhiliwa na Benki ya Maendeleo Afrika (AfDB) na utakuwa unapatikana kupitia mifumo ya kielektroniki kama vile simu na kompyuta.Aidha, wanawake wa Tanzania na nchi zingine za Afrika Mashariki, watapata fursa ya kufahamu mahali fursa zilipo, mafunzo ya kibiashara na masoko ya bidhaa zao.Naibu Katibu Mkuu wa EAC, Christopher Bazivamo amesema Dar es Salaam kuwa mradi huo ni mradi rafiki na wenye maslahi mapana kwa watu wa Afrika Mashariki. Alisema nchi za Afrika Mashariki hazina budi kushirikiana kwenye biashara.Alisema,  Fursa hii kwenye mradi wa 50 Million African Women Speak Networking, umelenga kuwapa wanawake mitaji, masoko na mafunzo yenye lengo la kuwainua kiuchumi.Ofisa Maendeleo Mwandamizi, Idara ya Jinsia ya Wizara ya Maendeleo ya Jamii, Jinsia, Wazee na Watoto, John Mapunda alisema wajasiriamali wataunganishwa kupitia mradi huo unaolenga wanawake milioni 50.Alisema ni mradi ambao unatekelezwa na Jumuiya ya Afrika Mashariki, pia katika nchi za Jumuiya ya kiuchumi ya nchi za Magharibi mwa Afrika (ECOWAS) na Soko la Pamoja la Nchi za Kusini mwa Afrika (COMESA) na lengo lake kubwa ni kuwawezesha wanawake kiuchumi na hususani wanawake wajasiriamali. Kwa Jumuiya ya Afrika Mashariki mradi unatekelezwa kwenye nchi sita. Na sio jumuiya ya Afrika Mashariki tu bali hata katika nchi nyingine nje,  alieleza Mapunda. Sasa kwa maana ya taarifa za fedha tunamaanisha taarifa kwa mfano za wapi mikopo inapatikana, wapi fursa zinapatikana lakini ili waweze kutumia kama mitaji kuendesha biashara. Pia kutakuwa na taarifa ambazo sio za fedha kama vile za mafunzo,  alisema Mapunda.Pia alisema taarifa zinazohusu masoko na mambo mengine ya kutambua thamani na wapi kwenye uhitaji na hata usalama wa biashara, kwani kuna baadhi ya nchi nyakati za uchaguzi hakuko salama, hivyo lazima wajasiriamali hao wawe na taarifa.Alisisitiza kwamba lengo kubwa la mradi huo ni kuhakikisha ni namna gani taarifa hizo, zitawafikia wanawake wajasiriamali na ndio maana matarajio ni kuandaliwa kwa tovuti, ambayo ndani yake kutakuwa kunawekwa taarifa zote muhimu.Alifafanua kuwa wameona kuwa wanaweza kutengeneza tovuti nzuri na kuweka taarifa zote lakini kama wanawake wajasiriamali.Hivyo, alisema ni fursa muhimu kwao kukutana na vyombo vya habari, kwani kwa kutumia njia zao za kufikisha taarifa watawafikishia wanawake wajasiriamali taarifa za mradi huo na wanafanya hivyo kwa kuamini kuna takribani ya wanawake milioni 500. Malengo ni kuwafikia wanawake asilimia 10, ambayo ukiiigiwa unapata wajasiriamali milioni 50 kwa jumuiya tatu ambazo kuna nchi 38.  