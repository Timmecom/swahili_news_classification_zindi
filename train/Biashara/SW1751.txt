 Hatua hiyo imeelezewa kuwa ni sehemu ya mkakati wa benki hiyo kuhakikisha inawarahisishia wateja wake upatikanaji wa huduma zake kupitia teknolojia ya mawasiliano.Akizungumza na waandishi wa habari jijini Dar es Salaam mwishoni mwa wiki wakati wa kuzindua kituo hicho, Meneja Mwandamizi Huduma kwa wateja wa Exim, Frank Matoro alisema matumizi ya kituo hicho yatawezesha wateja kupata taarifa za kina kuhusu huduma mbalimbali zinazotolewa na benki hiyo. Ni matarajio yetu kwamba wateja wetu watafurahia zaidi huduma bora kutoka kwa wahudumu wenye vigezo na uelewa wa kutosha kuhusiana na masuala ya kibenki,  alisema.Matoro alisema kituo hicho kimekwisha anza kutoa huduma.Alisema malengo ya kampeni hiyo ni kuhakikisha wateja wanatambua uwepo wa kituo hicho na kutumia ipasavyo huduma zitolewazo na kituo hicho. Katika kuhakikisha kwamba kampeni hii inaleta mafanikio, itaambatana na droo ndogo zitakazowezesha utoaji wa zawadi mbalimbali kwa wateja zikiwemo fulana zenye nembo ya benki, muda wa maongezi pamoja na simu mpya aina ya iPhone 5s,   alitaja.