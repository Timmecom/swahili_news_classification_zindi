 Akizungumza ofisini kwake, alisema hivi sasa wilaya hiyo imefunguka kutokana na kuwa na barabara ya kiwango cha lami ambayo inaunganisha mikoa ya Rukwa na Mbeya hiyo ni fursa kubwa kwao.Alisema barabara hiyo inawawezesha kufanya biashara kirahisi kwa kuwa wanaweza kusafirisha bidhaa mbalimbali bila tatizo na kwa bei nafuu tofauti na miaka ya nyuma ambapo gharama za usafiri na usafirishaji zilikuwa ni kikwazo katika biashara.Mkuu huyo wa wilaya alisema kwa siku mji wa Sumbawanga unapokea wageni wapatao 4,000 wanaoingia na kutoka na hivyo kusababisha kuwepo mahitaji makubwa ya chakula na kwa maana hiyo wakazi hao wanayo nafasi ya kufanya biashara hiyo.Sedoyeka alisema kutokana na barabara hiyo ya lami kumekuwepo na ongezeko kubwa la magari ya abiria hali iliyochangia furaha kwa wakazi wa wilaya hiyo ambao kila siku wamekuwa wakihesabu idadi ya mabasi yanayoongezeka badala ya kujipanga fursa hiyo iwanufaishe vipi kiuchumi.Mtaalamu wa masuala ya uchumi kutoka Ofisi ya Mchumi, Mkoa wa Rukwa, Marco Misasi, alisema kitendo cha mkoa huo na wilaya zake kupata barabara za lami ni fursa kwa wakazi hao kunufaika kiuchumi.Alisema ni wakati sasa kwa vijana kufanya biashara ndani na nje ya mkoa, nchi jirani kunufaika kiuchumi na kuweza kukabiliana na makali ya maisha ambapo vijana wengi wamekuwa wakilalamikia ukosefu wa ajira.Aidha aliwaomba viongozi hao wa kisiasa mkoani humo kuwaonesha fursa hiyo wananchi hasa vijana ili waweze kuitumia katika zama hizi za biashara huria kujikomboa kutokana na changamoto cha kiuchumi.