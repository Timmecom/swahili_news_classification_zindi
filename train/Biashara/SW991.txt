 Wamesema hatua hiyo ya serikali imeonesha namna serikali ya Chama Cha Mapinduzi (CCM) ilivyo sikivu kwa wananchi inaowaongoza na ndiyo sababu ikawasikia na kukijali kilio chao.Viongozi wa waendesha boda boda hao, walitoa pongezi hizo katika kikao chao na Mwenyekiti wa Jumuiya ya Vijana wa CCM (UVCCM) Aman Kajuna aliyekutana nao ili kujua mapendekezo yao juu ya kero zinazowakabili katika utekelezaji wa majukumu yao.Viongozi hao waliotokea katika wilaya mbalimbali za mkoani hapa, ikiwemo Mbeya Mjini na Mbeya Vijijini, Chunya na Rungwe waliwapongeza pia wanahabari nchini wakisema walikuwa kiunganishi kizuri kati yao na serikali wakati wakitoa kilio cha kubadili namba za usajiri.  Katika mafanikio ya jambo hili hatuwezi kuwaacha wenzetu wanahabari. Walikuwa kiunganishi baina yetu na viongozi wa serikali. Tunaamini wao wamewezesha kwa kiasi kikubwa kuwepo kwa maafikiano mazuri juu ya jambo hili,  alisema mmoja wa viongozi hao, Paul Christophe kutoka Mbeya.Kwa upande wake Noah Mwakajebele kutoka Tukuyu wilayani Rungwe, alishauri maofisa wa Mamlaka ya Mapato (TRA) kuutumia muda ulioongezwa kupita katika kanda za bodaboda na kutoa elimu juu ya ubadilishwaji wa namba za usajili za pikipiki sambamba na kushauriana juu ya kero zinazoleta mkanganyiko juu ya shughuli hiyo.