 Hayo yamesemwa na Naibu Waziri wa Viwanda na Biashara, Janet Mbene wakati akifungua maonesho ya wajasiriamali wadogo na wa kati kutoka mikoa ya Kanda ya Kati mjini hapa.Kutokana na hilo Mbene ametoa wito kwa wajasiriamali nchini kurudisha imani kwa vyombo vya fedha ili kuondoa changamoto ya tatizo la upatikanaji wa mikopo.Sanjari na hilo Naibu Waziri huyo wa Viwanda na Biashara amewataka wajasiriamali kuzingatia viwango vya ubora katika uzalishaji wa bidhaa zao.Akisoma taarifa kuhusu maonesho hayo Mkurugenzi Mkuu wa Shirika la Kuhudumia Viwanda Vidogo nchini (SIDO), Omari Bakari amesema kuwa kumekuwa na mafanikio katika kuendeleza shughuli za wajasiriamali kupitia SIDO kwa kuwapatia mikopo na elimu ya ujasiriamali.Bakari alisema kuwa kupitia mfuko wa kuwasaidia wajasiriamali kiasi cha Shilingi bilioni 40 zimetumika katika kipindi cha miaka 20 iliyopita ambapo zaidi ya wajasiriamali 66,000 wamenufaika.