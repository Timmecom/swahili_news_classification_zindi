 Mkurugenzi wa BOA Tanzania, Ammish Owusu-Amoah alisema benki yake hivi karibuni iliingia mkataba wa Sh bilioni 15 European Investment Bank kwa ajili ya kuwasaidia wafanyabiashara hao.Mkataba huo ulisainiwa jijini Dar es Salaam hivi karibuni na Makamu wa Rais wa European Investment Bank kwa Afrika, Pim van Ballekom na Mkurugenzi wa BOA nchini, Owusu-Amoah.BOA imewataka wafanyabiashara ndogo ndogo wa Tanzania kuchangamkia mikopo itakayotolewa na benki hiyo ili kuendeleza biashara zao.Owusu-Amoah alisema wafanyabiashara hao wanatakiwa kutimiza masharti yaliyowekwa ili kupata mikopo hiyo kwani haina usumbufu kwa mtu atakayetimiza vigezo.Alivitaja vigezo ambavyo vitamwezesha mfanyabiashara kupata mkopo ni pamoja na mkopaji kuwa na biashara ambayo itamwezesha kupata mkopo.Alisema kwa sasa wanajipanga kuhakikisha wanafanikisha zoezi hilo la kutoa mikopo kwa wafanyabiashara wadogo na wa kati ili waweze kujikwamua kichumi.