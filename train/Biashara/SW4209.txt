 Mkurugenzi Mtendaji wa Halmashauri ya Wilaya ya Bagamoyo Fatuma Latu amesema Kongamano la Fursa za Biashara na Uwekezaji Mkoa wa Pwani litaiinua kiuchumi Bagamoyo na mkoa huo kwa kutangaza fursa zilizopo.Amesema, yeye ni miongoni mwa waliojadili na kulihitaji kongamano hilo linalotarajiwa kufanyika Oktoba tatu mwaka huu.Ameyasema hayo ofisini kwake wakati akizungumza na timu ya wafanyakazi wa Kampuni ya Magazeti ya Serikali (TSN) ikiwa ni sehemu ya maandalizi ya Maonesho ya Viwanda Mkoa wa Pwani 2019 na kongamano hilo. Kwanza nchi itajua Mkoa wa Pwani tunafanya nini, tuna wazalishaji wa aina gani, bidhaa gani zinapatikana Mkoa wa Pwani lakini haitaishia hapo, specific kwa Bagamoyo pia kipi kinatoka Bagamoyo na wale wazalishaji wetu tunaamini wataeleza vizuri tu kwa mujibu wa zile bidhaa zao pia watapata soko. Pia watu wa nje watajua Bagamoyo kuna nini  amesema.Amewakaribisha wananchi wa Bagamoyo waende Picha ya Ndege Kibaha kuona bidha wakati wa Maonyesho ya Pili ya Viwanda Mkoa wa Pwani yanayotarajiwa kufanyika kwa wiki moja kuanzia Oktoba Mosi mwaka huu. Tunasema tuna viwanda 22 watu wengine wanasema haiwezekani huo ni uongo lakini kupitia maonyesho yale watu watajua kupitia vyombo vya habari hivi, makala mbalimbali na kuona kumbe si hadithi kweli inawezekana kuwa na nchi yenye maendeleo kupitia viwanda  amesema