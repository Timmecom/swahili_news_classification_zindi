 Hayo yamo katika taarifa ya Mkuu wa Mkoa wa Rukwa , Stella Manyanya kwa vyombo vya habari. Kongamano hilo la uwekezaji la ukanda wa Ziwa Tanganyika litahusisha mikoa ya Rukwa , Kigoma na Katavi.Taarifa hiyo ilisema wawekezaji wakubwa na wadogo 56 wamejitokeza kuwekeza mkoani Rukwa. Baada ya kongamano lililofanyika miaka iliyopita, wawekezaji kadhaa walionesha nia ya kuwekeza katika mikoa ya Rukwa, Katavi na Kigoma.Alisema orodha ya wawekezaji waliopo Mkoa wa Rukwa na halmashauri zake ni 56 na walioanza kuwekeza ni 39 na wapatao 17 wanaendelea na taratibu za uwekezaji katika hatua mbalimbali, ikiwa ni pamoja na hatua za umilikaji wa ardhi.