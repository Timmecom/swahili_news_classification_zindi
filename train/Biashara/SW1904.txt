 Sherehe hizo zinafanyika kitaifa katika Viwanja vya Maonesho ya Kilimo Ngongo, nje kidogo ya Mji wa Lindi.Alisema matokeo ya tafiti za kilimo na mifugo, yanayooneshwa katika maonesho hayo, hayana budi kufikishwa kwa wakulima, wafugaji na wavuvi ili yaweze kutumika kuimarisha shughuli zao.Alisisitiza kuwa utafiti ni suala la msingi katika maendeleo ya taifa, hivyo kauli mbiu ya maadhimisho hayo  Matokeo Makubwa Sasa, Kilimo ni Biashara , utekelezaji wake hauna budi uzingatie umuhimu wa utafiti katika sekta za kilimo, mifugo na uvuvi ili kuzifanyia kazi changamoto, zinazokwamisha kufikia lengo la kaulimbiu hiyo.Dk Shein aliwaeleza mamia ya wananchi waliohudhuria uzinduzi huo, kuwa maonesho hayo yanatoa fursa kwa wahusika katika sekta hizo, kuanzia wataalamu, wakulima, wafugaji, wavuvi na wadau wengine, kubadilishana uzoefu na utaalamu, ikiwemo teknolojia na mbinu za kisasa katika sekta hiyo.Dk Shein alibainisha kuwa kwa Tanzania Bara, sekta ya kilimo inachangia asilimia 24.5 ya pato la taifa na kutoa ajira kwa asilimia 80 na asilimia 30 ya mapato ya fedha za kigeni.Alisema kwa upande wa Zanzibar, sekta hiyo inachangia asilimia 30.1 ya pato la taifa na kutoa ajira kwa asilimia 70 na mapato ya fedha za kigeni asilimia 19.6.