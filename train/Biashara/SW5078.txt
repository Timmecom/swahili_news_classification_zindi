 Kitoweo hicho huvuliwa katika mwambao mwa Ziwa Tanganyika wilayani Kalambo na Nkasi mkoani humo. Imeelezwa kuwa kilo ya dagaa kwa sasa inauzwa kati ya Sh 8,000 na 14,000 kutoka Sh 2,500 ya miaka miwili iliyopita, ikiwa ni bei ya rejareja baada ya kuandimika sokoni katika Mji wa Sumbawanga mkoani Rukwa kwa miaka miwili mfululizo. Kwa misimu miwili sasa bei ya dagaa licha ya kuvuliwa hapa kwetu, imepanda sana wale wanaosafirishwa Dar es Salaam ambao ni gredi ya kwanza wanauzwa hadi Sh 18,000- kwa kilo    isitoshe bidhaa hii ilikuwa imeadimika kabisa sokoni ambapo sasa bado wanavuliwa kwa taabu sana,  alisema mchuuzi wa samaki mjini hapa, Damian Babile.Uchunguzi wa gazeti hili umebaini kuwa dagaa hao wanauzwa kati ya Sh 8,000 hadi 10,000 kwa bei ya rejareja kwa kilo katika vijiji vya Kabwe na Kirando mwambao mwa Ziwa Tanganyika wilayani Nkasi ambako wanavuliwa kutoka bei ya awali ya Sh 2,500 kwa kilo.