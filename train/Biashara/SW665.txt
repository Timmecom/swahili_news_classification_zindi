 Maonesho hayo yanatarajiwa kufunguliwa Agosti mosi mkoani Lindi na Rais wa Zanzibar, Dk Mohammed Shein.Wakulima na wageni mbalimbali watakaoshiriki kwenye maonesho hayo mwaka huu, wanatarajia pia kupata punguzo la bei ya simu za  smartphones  kutoka Tigo katika jitihada za kampuni ya mawasiliano ya simu, kuwapatia watanzania wengi iwezekanavyo kupata kufurahia mambo ya kimtandao.Akizungumza na waandishi wa habari jana jijini Dar es Salaam, Meneja Mawasiliano wa Tigo, John Wanyancha alisema gharama nafuu za simu hizo ni sehemu ya lengo la kampuni la kukuza mabadiliko ya maisha ya kidijitali kwa kuwapa watanzania upatikanaji wa mtandao wa intaneti kupitia simu zao za mkononi. Lengo letu ni kuwafanya watu waujue ulimwengu, ulimwengu ambao una fursa za kijamii na kiuchumi zisizokuwa na kikomo. Tunawahimiza wageni watakaotembelea maonesho hayo kupita kwenye banda la Tigo ili kujionea bidhaa zetu mbalimbali za kidijitali na zenye umuhimu zaidi,  alisema.Bidhaa nyingine zitaoneshwa na kampuni siku ya Nanenane huko Lindi ni pamoja na Tigo Kilimo - huduma inayolenga kukidhi mahitaji ya wakulima kwa kuwapa taarifa kuhusu upatikanaji wa mbolea, soko la mazao yao na utabiri wa hali ya hewa. Tunawahimiza wakulima katika mikoa ya kusini ya Mtwara, Lindi na Pwani kutembelea banda letu na kujifunza juu ya jinsi ya kupata taarifa muhimu kwa urahisi kuhusu kilimo kupitia simu za mkononi,  alisema Wanyancha na kubainisha kuwa Tigo Kilimo pia inapatikana kupitia vipengele vya kwenye simu.Kwa upande wake, Mwenyekiti wa TASO, Engelbert Moyo alisema maonesho ya Nanenane ya mwaka huu, yatavutia washiriki kutoka sekta ya mawasiliano ya simu, madini, kusindika mazao, nishati, misitu, utalii, mifugo na sekta ya nyuki .Aidha, alisema kwa kuwa mwaka huu ni wa uchaguzi, wakulima na wafugaji wanatakiwa kuchagua viongozi watakaowajali na ambao watakuwa viongozi bora kwa maendeleo ya kilimo na ufugaji.