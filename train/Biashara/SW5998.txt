 Hayo yalisemwa bungeni mjini Dodoma jana na Waziri wa Viwanda na Biashara, Abdallaha Kigoda, wakati akijibu swali la Mbunge wa Kisarawe, Selemani Jafo (CCM), aliyetaka kujua Serikali ina mpango gani wa kuanzisha kiwanda cha kusindika matunda wilayani Kisarawe.Waziri Kigoda alisema Wizara hiyo imekuwa ikiendelea kuhamamasisha sekta binafsi kuwekeza katika ujenzi wa viwanda katika maeneo ambayo malighafi ya kutosha inapatikana. Katika kutekeleza malengo ya Serikali, Wizara yangu kupitia SIDO imekuwa ikiendesha mafunzo ya usindikaji kwa wajasiriamali wadogo, ili kuwajengea uwezo wa kuanzisha viwanda vidogo vya kusindika matunda kupitia utaratibu wa programu ya muunganisho ujasiriamali vijijini (MUVI),  alisema.Aidha alisema pamoja na hayo, Wizara kupitia SIDO tayari imeshaingia mkataba na nchi ya Japan na imetoa kiasi cha Sh bilioni moja ambazo zitawekwa Benki ya CRDB kwa lengo la kutoa mikopo yenye masharti nafuu kwa wajasiriamali wasindikaji.