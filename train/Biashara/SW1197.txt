 Akizungumza katika hafla ya kukabidhi hundi tatu zenye thamani ya jumla ya Sh milioni 6 kwa vikundi vitatu vya vijana, Diwani wa kata hiyo, Saidi Nassoro alisema pesa hizo ni za Serikali ambazo zinatokana na kodi za wananchi hivyo kila mtu ana haki ya kupata.Alisema, iwapo pesa hizo zitarudi kwa wakati, kupitia vikao vya Halmashauri ya Wilaya (DCC) atakuwa na nguvu ya kushawishi itolewe mikopo zaidi katika kata hiyo kwa sababu kuna vikundi vya vijana waadilifu na waaminifu. Kama hatutarudisha kwa wakati, ina maana hata kiongozi wenu nitaambiwa kuwa kata yako tukileta mikopo hairudi kwa wakati..lakini nina hakika nyie mliokuwepo ni wazoefu, na hii pesa ni ndogo kwa hiyo nina uhakika mtairejesha kwa wakati ili tuweze kukopa zaidi,  alisema.Alisema kuwa lengo la Serikali ni kuhakikisha kila kijana anapata mkopo kwa ajili ya kuendesha shughuli zake za kiuchumi lakini kutokana na ufinyu wa bajeti inalazimika kutoa kwa awamu na wanaporejesha na wengine ndio wanapata.Naye, Ofisa Maendeleo ya Jamii wa kata hiyo, John Samo, aliwataka vijana hao kwenda kuwa mabalozi wazuri kwa vijana wenzao ambao wanaamini kuwa mikopo hiyo inatolewa kwa upendeleo, kwa kuwaambia vigezo vinavyotakiwa ili kikundi kiweze kupatiwa mkopo.Alisema, kigezo kimojawapo ni kwamba lazima wajiridhishe kuwa vijana wanaounda kikundi lazima wawe na miradi ambayo tayari imeshaanza kufanyika na inaendelea, ili mkopo utakaotolewa uwe kwa ajili ya kuongeza nguvu katika mradi na sio kuanzisha mradi mpya. Sasa kuna wengine wanakuja wakati hawana mradi wowote, wanataka ule mkopo wanaoupata basi ndio waende wakaazishie mradi, kitu ambacho kwa sasa hivi hali jinsi ilivyo inakua ni vigumu baadaye mtu kuweza kurejesha ule mkopo,  alisema Samo.Kwa upande wake, Katibu wa kikundi cha Five Group, Saidi Abdulbary akizungumza kwa niaba ya kikundi chake, ameahidi kurejesha pesa hizo kwa wakati huku akitoa msisitizo kwa vikundi vingine vya mafundi mchanganyiko na vijana, kufanya hivyo.Kikundi cha Five Group kilipata hundi ya Sh milioni 3, kikundi cha vijana reli kilipata hundi ya Sh milioni 2 huku kikundi cha mafundi mchanganyiko kikipata hundi ya Sh milioni 1.