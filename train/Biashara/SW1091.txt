 Akiweka jiwe la msingi la ujenzi wa jengo la biashara Kasulu mjini, Kiongozi wa mbio za Mwenge wa Uhuru kwa mwaka huu, Juma Khatibu Chum alisema kuwa lazima Watanzania watumie rasilimali walizonazo kuwekeza katika miradi mbalimbali badala ya kusubiri wawekezaji kutoka nje.Kiongozi huyo wa Mwenge alisema kuwa serikali itaendelea kuweka mazingira mazuri yatakayowawezesha Watanzania wenyewe kuwekeza katika shughuli mbalimbali za maendeleo kulingana na mitaji waliyonayo na fursa zinazowazunguka.Chum alisema Watanzania wanapaswa kuziona fursa hizo na kuzitumia kujiletea maendeleo yao badala ya kulalamika kuwa serikali haijawafanyia kitu wajasiriamali kwa kuwawekea mazingira mazuri ya kufanya shughuli zao.