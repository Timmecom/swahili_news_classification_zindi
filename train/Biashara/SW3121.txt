 Duka hilo la kisasa ni moja ya ahadi ya Airtel kujali wateja wake nchini Tanzania kwa kuwapa huduma iliyo bora na ya kiwango cha juu popote pale walipo.Akizungumza wakati wa uzinduzi wa duka hilo, Mkurugenzi wa kitengo cha huduma za wateja wa Airtel, Adriana Lyamba alisema kampuni yake imefurahi sana kufunguliwa kwa duka hilo ambalo anaamini ni chachu kwa maendeleo ya kiuchumi ya watu binafsi na taasisi kwa kutumia mawasiliano kama nyenzo. Natoa wito kwa wakazi wa Kahama kupata nafasi ya kutembelea duka hili na kupata huduma pamoja na bidhaa mbalimbali ikiwemo modemu ya maajabu ya Airtel Wingle pamoja na simu orijino za smartphone kwa bei nafuu,  aliongeza Lyamba.Naye Mkuu wa wilaya ya Kahama, Vita Kawawa alisema,  Kahama ni moja ya miji inayokuwa kwa kasi kubwa hivyo kufunguliwa kwa duka hilo kutaongeza ufanisi wa huduma za mitandanao. Tunawashukuru sana Airtel kwa kuona ni vyema kutuletea huduma hii hapa mkoani na kutuhakikishia mawasiliano bora wakati wote na kuondoa changamoto zilizoko hapo awali,  alisema Kawawa.Aidha aliwataka wakazi wa Kahama kutumia duka hilo vyema ili kupata bidhaa zitakazotusaidia katika kuendesha shughuli zao za uchumi na kijamii. Mpango huu wa Airtel kufungua maduka zaidi nchini, unalenga kuboresha maduka ya kampuni hiyo, ili yawe ya kisasa kama ilivyo katika mikoa ya Mwanza, Arusha, Kilimanjaro na Mlimani City Dar es Salaam.