 WAZIRI wa Viwanda, Biashara na Uwekezaji, Joseph Kakunda amesema Serikali haitoruhusu kusafirisha korosho ghafi kwenda nje ya nchi na badala yake itaingia makubaliano na wabanguaji ili shughuli ya ubanguaji ifanyike kwani itasaidia kujenga heshima ya ajira na viwanda kwa watanzania.Kakunda ametoa msimamo huo mkoani Mtwara wakati wa kikao kazi na wadau wa zao la korosho katika mikoa inayolima korosho hapa nchini.Waziri Kakunda ameisema wapo watu ambao walikuwa wakitumia viwanda kwa kununua korosho hapa nchini ambapo hivi sasa serikali imeamua kununua bidhaa hiyo.Amesema lengo la mkutano huo na wadau hao ni kuona wale wamiliki wa viwanda vikubwa, vidogo na vya kati sasa vinabangua korosho kwa mchakato wote.Waziri Kakunda amesema ni wajibu wa wabanguaji hivi sasa kushirikiana na serikali kuona namna wanavyoweza kuanza kuanzia jana adi inapofika Desemba 10 mwaka huu wafanye uzinduzi rasmi wa kazi ya ubanguaji wa korosho. Maana ya viwanda vya Tanzania ni kutoa ajira kwa watanzania maana nyingine ya viwanda ni nini...ni kuiongezea thamani korosho na thamani yake ni hapa hapa nchini Tanzania,  alisema Kakunda.Waziri Kakunda alisema katika msimu huu 2018/2019 matarajio ni kukusanya zaidi ya tani 200,000 hivyo ni wajibu wa kila mbanguaji kuhakikisha anakuwa mkweli katika hilo.Wadau wa korosho kwenye kikao hicho akiwemo meneja kutoka kampuni ya Yalin Cashewnut Compan Limited, Sulemani Millanzi amesema, kiwanda chao kina uwezo wa kubangua tani 10,000 kwa mwaka na kuajiri zaidi ya watu 30,000.Mbanguaji mdogo wa korosho, Afisa Mwalimu amepongeza jitihada hizo za serikali na kwamba matumaini yao makubwa ni kupata nafasi katika shughuli hiyo ya kubangua korosho hapa nchini na itawezesha kukuza uchumi wao.