 Wakizungumza na gazeti hili kwa nyakati tofauti wakiwemo, wafanyabiashara hao walisema wamelazimika kukimbia kituo hicho cha forodha kutokana na maofisa wa kitengo cha TBS kutoza gharama kubwa ya bidhaa hasa kwa bidhaa ambazo hazina vyeti vya ubora.Walitoa mfano, mfanyabiashara anaweza kulipa ushuru Mamlaka ya Mapato wa Sh milioni 20, lakini akikutwa na makosa anapigwa faini na TBS ya Sh milioni 8 hadi 10, hali ambayo imechangia wafanyabiashara hao kukimbia kutokana na kujikuta wanapoteza fedha nyingi.Nyangoko Roman alisema hali hiyo imewafanya wafanyabiashara hao kukimbilia Mtukula na wengine njia za panya na kuikosesha Serikali Mapato.Roman alisema kituo cha Mtukula kimekuwa kikipokea mizigo mingi kwa sasa kutokana na wafanyabiashara wengi kukimbilia huko kwani hakuna usumbufu kama wa Sirari ambao wanaupata ambako alisema vitendo vinavyofanywa na maofisa wa TBS vinahamasisha rushwa.Naye Swai Mrema alionesha kukerwa na hali hiyo na akahoji " iweje bidhaa kama haina ubora wa viwango kwa nini upigwe faini na kuachiwa kuingiza bidhaa hiyo nchini kuiuza?