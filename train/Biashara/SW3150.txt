 Katibu Mtendaji wa Baraza hilo, Raymond Mbilinyi alisema hayo wakati akizungumza na wajumbe wa Baraza la Biashara la Mkoa wa Iringa juu ya mikakati mbalimbali ya kuimarisha uchumi na kujenga mazingira bora ya biashara. Watendaji siku zote ndio wanatakiwa kuwa mstari wa mbele kusaidia Serikali katika suala la uwekezaji katika halmashauri zao,  alisema Mbilinyi.Alisema kazi kubwa ya baraza ni kuunganisha sekta binafsi na ile ya umma, kuhakikisha wanafanya kazi pamoja, hivyo ni jukumu la watendaji wa ngazi za juu katika halmashauri hizo, kujenga mazingira bora ya biashara ili kuvutia wawekezaji wengi.Alisisitiza kuwa Baraza litaendelea kukutana na wajumbe wa upande wa sekta ya umma na binafsi, kujadiliana kama kuna vikwazo vyovyote katika ufanyaji biashara ili kuweza kuvitatua kama si kuviondoa kabisa. Kumekuwa na vikwazo katika ufanyaji biashara hivyo mikutano kama hii ni muhimu sana katika kutatua kero mbalimbali,  alisisitiza Mbilinyi.Akielezea umuhimu wa mabaraza hayo, alisema ni mkubwa kwa kuwa wajumbe wa pande zote mbili, hukutana na kutokana na kauli moja ya kutatua kero, ambazo zipo katika biashara na kuzifanyia kazi kwa kina ili kuondoa migogoro katika sekta hiyo. Kukiwa na migongano kwa pande hizi mbili, hatuwezi kwenda na ndio maana tunakaa pamoja kujua kuna kero gani katika sekta zetu za kukuza uchumi kwenye mkoa,  alisema.Kwa upande wake, Mkuu wa Mkoa wa Iringa Dk Christine Ishengoma aliishukuru TNBC kwa jitihada zake za kuunganisha sekta hizo mbili kuweza kufanya kazi pamoja, lengo likiwa ni kuendeleza mkoa wake.