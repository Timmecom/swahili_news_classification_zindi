 Pinda alitoa kauli hiyo wakati wa ufunguzi wa mkutano wa ushirikiano kati ya Serikali za Mitaa za Tanzania na China, sekta binafsi na wawekezaji. Ni muhimu kuhakikisha kuwa ushirikiano wa kibiashara na uwekezaji unazingatia masuala ya kijamii, utamaduni na mazingira, ambapo jamii husika na jirani zinanufaika na rasilimali na miradi ya kibiashara,  alisema.Alisema mkutano huo ni jukwaa la kutekeleza makubaliano ya awali yaliyofikiwa Juni mwaka huu na kulenga maeneo muhimu ya uwekezaji katika mikoa, mamlaka za serikali za mitaa. Ninawataka kupiga hatua zaidi ambazo zitapelekea kuhakikisha kuwa makubaliano yaliyofikiwa yanakamilika na kufanyiwa kazi ipasavyo. Ni vizuri kuhakikisha mazungumzo yote yanafanyiwa kazi,  alisema.Pinda alisema jukwaa la uhusiano kati ya sekta binafsi na serikali kupitia mamlaka za serikali za mitaa limeanzishwa kisheria kunufaisha pande zote.Akimkaribisha, Waziri Mkuu, Waziri wa Nchi Ofisi ya Waziri Mkuu-Tamisemi, Hawa Ghasia alisisitiza umuhimu wa sekta binafsi na wawekezaji nchini na China kupambanua fursa za biashara na uwekezaji zitakazosaidia kukuza uchumi wa wananchi na nchi kwa ujumla.Alisema kampuni 12 ya China zimeshaonesha nia ya kuja na kuwekeza katika mikoa na mamlaka za serikali za mitaa kadhaa.Awali akitoa mada kuelezea fursa za uwekezaji nchini, Katibu Mkuu Tamisemi, Jumanne Sagini alielezea fursa muhimu za uwekezaji katika mikoa minane.