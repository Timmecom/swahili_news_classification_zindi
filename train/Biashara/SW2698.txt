 Alitoa ombi hilo jana mjini Songea kwa Waziri Mkuu, Kassim Majaliwa alipofanya ziara katika Wakala wa Hifadhi ya Taifa ya Chakula (NFRA) Kituo cha Songea kukagua kazi ya ununuzi wa mahindi akiwa katika siku ya pili ya ziara yake mkoani Ruvuma.Alisema wananchi wa Songea wana imani kubwa na serikali, hata hivyo bado wana shida kubwa ya soko kwa ajili ya mazao yao jambo linalowarudisha nyuma kiuchumi licha ya juhudi kubwa wanazofanya mwaka hadi mwaka.Alisema licha ya serikali kupanga bei ya Sh 500 kwa kilo moja, bado bei hiyo inawanufaisha zaidi mawakala wanaotumia nafasi hiyo kwenda mashambani kununua mahindi kwa bei ndogo ya Sh 200 na kuiuzia serikali kwa bei kubwa na kuwaacha wakulima wakipata hasara.Mbali na hilo aliiomba serikali kuangalia upya utaratibu wa kugawa magunia ya kununulia mahindi kwa mawakala, kwani hauwasaidii wakulima kwa vile magunia hayo yanatolewa kwa watu wenye uwezo wa kifedha au wenye majina makubwa na kusababisha kero kubwa kwa wakulima wa mahindi.Gama aliishauri serikali kugawa magunia kwa wakulima badala ya kuwapa mawakala ambao wanatumia nafasi hiyo kuwanyonya wakulima kwa kwenda vijijini kununua mazao ikiwemo mpunga na mazao mengine ya biashara kwa bei ambayo inamkandamiza mkulima.