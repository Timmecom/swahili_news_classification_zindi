 Profesa Muhongo alisema hayo jana Dar es Salaam wakati wa kikao chake na Balozi wa Afrika Kusini nchini, Thami Mseleku, ambaye alifika katika Ofisi za Wizara ya Nishati na Madini kufahamu zaidi fursa za uwekezaji nchini.Katika kikao hicho, Profesa Muhongo alimweleza Balozi Mseleku kuwa Tanzania ina fursa nyingi za uwekezaji katika masuala ya nishati na kutaja maeneo hayo kuwa ni pamoja na gesi asilia, makaa ya mawe, nishati jadidifu, upepo, mawimbi ya bahari pamoja na jua.Alisisitiza uwekezaji kwenye sekta ndogo ya gesi asilia ambayo imegunduliwa nchini, kuzalisha umeme kwa kuwa Tanzania inahitaji umeme mwingi wa uhakika na wa kutosha.Kwa upande wake Balozi Afrika Kusini hapa nchini, Mseleku alisema nchi yake ipo tayari kuwekeza katika sekta mbalimbali ikiwemo nishati ya gesi, mafuta na makaa ya mawe na kwamba nchi hiyo ina uzoefu zaidi katika uwekezaji wa nishati ya makaa ya mawe.