 Mkutano huo ambao pia kampuni 50 za Ufaransa zitashiriki zikiwamo kampuni kubwa kama Total, Airbus, Sogea Satom na Alstom, kutakuwa na majadiliano mbalimbali kati ya wafanyabiashara wa Ufaransa na Tanzania ili kuona wapi taifa hilo linaweza kushiriki katika uwekezaji.Taarifa ya kuwapo kwa mkutano huo ilitolewa na Balozi wa Ufaransa nchini, Malika Berak wakati akizungumza na waandishi wa habari kuhusu Wiki ya Ufaransa inayoanza Jumatatu, Aprili 3 hadi 6, mwaka huu.Alisema Wiki ya Ufaransa ambayo itafanyika kwa mara ya kwanza nchini katika Makumbusho ya Taifa, imelenga kuimarisha uhusiano wa biashara na uwekezaji kati ya Tanzania na Ufaransa, ambao kwa sasa wanafanya biashara inayofikia Euro milioni 200 kwa mwaka huku anayeingiza sana akiwa ni Ufaransa. Nia ya tukio hili ni kuitangaza Tanzania kwa wawekezaji wa Ufaransa ambao nao watataka kujua kwamba wanaweza kushiriki wapi kwa kuzingatia mahitaji,  alisema Balozi Berak na kuongeza kuwa pamoja na kuonesha uwezo, kutakuwa na mawasilisho mbalimbali yanayohusu uwezo wa kampuni za Kifaransa katika sekta za nishati, nishati mbadala, usafirishaji, Tehama, na ujengaji uwezo kwa wafanyabiashara au wawekezaji binafsi nchini.Aidha, wiki hiyo itakuwa na mazungumzo kati ya watendaji wa serikali, wafanyabiashara hao wa Ufaransa na wa hapa nyumbani, makongamano na maonesho.Pamoja kuwepo kwa mabalozi hao ambao wananakuja kujifunza kuhusu Tanzania na Afrika Mashariki kwa mara ya kwanza ikiwa ni kuongeza wigo wa uelewa wa siasa za Tanzania na Afrika Mashariki kwa ujumla, kutakuwa na wataalamu wa masuala mbalimbali kutoka Wizara ya Mambo ya Nje na Maendeleo ya Kimataifa ya Ufaransa, Shirika la Misaada la Ufaransa na watendaji wa kampuni kubwa za Ufaransa na washirika wao.Kwa kuzingatia aina ya watu watakaokuwepo, Balozi Berak alisema wiki hiyo itakuwa ni wiki ya Watanzania kujifunza na kuelewa wanachoweza kukivuna kutoka Ufaransa kwa ajili ya maendeleo ya viwanda na kuibadili nchi kutoka kutegemea bidhaa za kilimo hadi viwanda.