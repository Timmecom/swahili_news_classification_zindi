 Mkuu wa Wilaya ya Kibaha mkoani Pwani, Asumpta Mshama amesema, wanataka Kibaha iwe Guangzhou kwa kuwa wanazalisha kila kitu.Guangzhouni ni mji maarufu kwa biashara nchini China.Mshama amesema ofisini kwake mjini Kibaha kuwa, ili kufanikisha hilo hadi mwaka 2022 au 2023 haitakuwa rahisi kuitofautisha Kibaha na Dar es Salaam.Ameyasema hayo wakati akizungumza na timu ya wafanyakazi wa Kampuni ya Magazeti ya Serikali (TSN) ikiwa ni sehemu ya maandalizi ya Maonesho ya Viwanda Mkoa wa Pwani 2019 na Kongamano la Fursa za Biashara na Uwekezaji mkoani humo. Kwa maana hakuna tusichokuwanacho, kama ni sahani tunatengeneza, kama ni vipodozi tunatengeneza, kama ni magodoro, vituo vyote  amesema.Amewataka wenye viwanda waache kupotosha kwa kuandika bidhaa zao kuwa zimetoka nje wakati zimetengenezwa Kibaha. Tumekuwa na ugomvi na wenye viwanda, usiku wanabandika alama ya China na wanasafirisha vitu kutoka hapa kwenda sokoni Kariakoo usiku. Sahani unazikuta mule ukifanya ukaguzi unakuta sahani zile za mfupa unazoziona huko unasema nzuri sana kumbe imetengenezwa Kibaha lakini wameweka stika China, kwani kuna tatizo gani ukisema imetengezwa Kibaha  amesema Mshama.