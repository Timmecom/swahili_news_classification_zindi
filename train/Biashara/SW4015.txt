 Akizungumza katika kikao cha wanahisa wa benki hiyo tawi la Kahama, mmoja wa wanahisa hao Marco Nzela alisema kwa sasa wamekuwa hawahudhurii vikao mbalimbali vya kitaifa kutokana na kutogharamiwa na benki hiyo, hali ambayo inasababishwa kupitwa na mambo mengi ya maana.Alisema kama benki hiyo ingekuwa inawagharimia wanahisa wake katika vikao mbalimbali vinavyowahusu vya kitaifa, kungekuwa na wanahisa wengi ambao wangekuwa wakihudhuria na hivyo kupata elimu zaidi itakayowasaidia katika kukuza mitaji yao.Aidha pamoja na mambo mengine wanahisa hao waliuomba uongozi wa CRDB nchini kuhakikisha unabadili sehemu ya kufanyia mikutano yake ya wanahisa, badala ya kuweka katika Mkoa wa Arusha kila mwaka hali ambayo inakuwa vigumu kwa wale wanaotoka katika mikoa ya pembezoni kuhudhuria.Katika kikao hicho cha umma na wanahisa wa benki ya CRDB ambapo kulitolewa mada mbalimbali kutoka kwa mtaalamu wa benki hiyo ambaye pia ni mwanasheria Charles Lauwa. Wanahisa hao pia walitakiwa kufungua akaunti ya Busara ili kuweza kuongeza amana zao.Lauwo alisema kati ya wanahisa 11,500 waliolipwa gawio kupitia benki ya CRDB kwa mwaka 2014 kupitia akaunti za benki, 11,881 walilipwa kupitia katika akaunti ya Busara huku waliobaki wakilipwa kupitia akaunti nyingine.Aidha mkufunzi huyo alisema kuwa hata kama unakuwa na hisa katika kampuni nyingine unaweza pia kutumia akaunti hiyo ya Busara ambayo kwa ujumla inashirikisha watu wote. Pia inamtambulisha mteja katika eneo husika aliloweka hisa zake.Lauwo alisema akaunti hiyo ya Busara hufunguliwa kwa fedha za kitanzania na kuongeza kuwa amana unazotakiwa kuweka katika akaunti hiyo ni kuanzia Sh 200,000, huku kiasi cha riba yake ikiwa ni asilimia tatu kwa mwaka.Hata hivyo Lauwo alisema ili kuweza kufungua akaunti ya Busara lazima mhusika akidhi vigezo kama vile vya kuwa mmiliki wa hisa katika kampuni iliyoorodheshwa katika Soko la Hisa la Dar es Salaam (DSE) na kuongeza kuwa pindi ukifungua akaunti hiyo, amana yake itaingia moja kwa moja.