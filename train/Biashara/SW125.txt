 Hatua hiyo inatoa fursa kwa huduma hii mpya ya malipo ya kabla ya kutumia kadi ya kielektroniki la daraja la juu inayotumia mfumo wa kibenki, kufanyika katika wigo mpana ndani na nje ya Tanzania.Makubaliano hayo sasa, yatamwezesha mtumiaji wa huduma za B-PESA kuweza kufanya mwamala nje ya Tanzania katika mashine za kutolea fedha milioni 1.6 na kwa mawakala zaidi ya milioni 12 katika nchi 142.Mbali na UnionPay, taasisi nyingi za kibenki hapa nchini zimeonesha nia ya kushirikiana na Kampuni ya Smart Banking Solution (SBS) kuanza kutoa kadi za B-PESA kwa wateja wake, huku wakurugenzi wakuu wa taasisi hizo, wakiahidi kutoa kadi hizo kwa wateja wake mapema ili kunufaika na fursa hii.Haya yanatokea siku chache tu baada ya huduma ya malipo ya awali ya B-PESA kuzinduliwa nchini Tanzania, ikiwa na lengo la kutengeza mfumo madhubuti wa malipo kwa taasisi za kibenki na wateja walioko Tanzania na Afrika kwa ujumla.Akizungumza wakati wa hafla ya kusaini makubaliano hayo jijini Dar es Salaam hivi karibuni, Mwakilishi Mkuu wa UnionPay International Kanda ya Afrika Mashariki na Kati, Li Zhixian alisema kampuni yake ina furaha kubwa kushirikiana na B-PESA, sababu huduma zote mbili zinalenga kuleta mapinduzi katika mfumo wa malipo wa kielektroniki. Baada ya kuangalia kwa undani sifa za B-PESA, naamini huduma hii itaweza kuubadilisha muundo wa malipo nchini Tanzania na hususani zaidi kuweza kuiboresha miundombinu ya malipo katika nchi hii.  Ukiwa kama mfumo wa malipo wa kimataifa unaochipukia, Union- Pay imekuwa ikijizatiti zaidi kurahisisha huduma ya malipo katika kila nchi. Wazo hili linaendana na la B-PESA. UnionPay na B-PESA tumesaini makubaliano haya leo kuangalia ni jinsi gani tunaweza kuunganisha nguvu zetu kwa pamoja ili kuiongezea nguvu B-PESA kuweza kufikia masoko ya kimataifa,  alisema Li.Aliongeza  tungependa kuzikaribisha taasisi zenu za kibenki kujiunga na mpango huu ili kutoa kadi za UnionPay - B-PESA nchini. Wateja wenu watapata fursa ya kufurahia matumizi ya kadi za B-PESA nchini, na kwa kupitia UnionPay huduma yenu itatolewa kwenye nchi zaidi ya 140 duniani. Alisema kuwa wazo la kushirikiana na B-PESA liliendana na lengo la kutumia mifumo hiyo miwili ya malipo ili kuipa msukumo zaidi sekta ya biashara baina ya China na Afrika.Kwa mujibu wa rekodi za kibiashara, China ni mbia mkubwa zaidi wa kibiashara nchini Tanzania na chanzo cha pili kwa ukubwa katika uwekezaji.Biashara baina ya nchi hizi mbili mwaka 2012 zilikuwa ni zaidi ya dola za Marekani bilioni 2.47, ambayo ni ongezeko la asilimia 15.2. China ni chaguo la kwanza kwa wafanyabiashara wa Tanzania katika masuala ya ugavi.Mkurugenzi Mtendaji wa Kampuni ya SBS, Gustav Vermaas alisema ushirikiano huo unaziongezea ubora kadi hizo na upekee zaidi, kwa maana wateja wa B-PESA watakuwa katika mstari wa mbele wa kuibadilisha Tanzania na Afrika kwa ujumla kuwa jamii isiyotegemea fedha taslim.