 Uongozi wa Wilaya ya Igunga mkoani Tabora umesema, huduma zote muhimu zinapatika hivyo wafanyabiashara watakaokwenda kuwekeza hawatapata shida kuzipata.Mkuu wa Wilaya hiyo, John Mwaipopo amesema, Igunga ina wakazi takribani 500,000 na kwamba huduma zilizopo zinawatosha wageni, wenyeji na bado kuna maeneo ya kuwekeza. Kwa sababu ambayo na mimi pia siifahamu Igunga tuna hoteli nzuri kuliko maeneo mengi katika mkoa wa Tabora. Tuna hoteli kwa maana za kuweza kuridhisha wageni wanapokuja kufanya biashara katika maeneo yetu, huduma za kutosha   amesema Mwaipopo ofisini kwake wakati anazungumza na timu kutoka Kampuni ya Magazeti ya Serikali (TSN).Kwa mujibu wa Mwaipopo, Igunga kuna shule za kutosha, kuna wanafunzi wa kutosha hivyo pia kuna fursa ya kuwekeza kwenye suala la elimu kwa ujumla.Amesema, mitandao ya simu inapatikana kwenye maeneo mengi na kwamba, mtandao wa simu wa kampuni ya TTCL unapatikana hata vijijini. Huduma za usafiri kama nilivyosema, barabara ya lami ni hii barabara kuu ambayo inaigawa wilaya yetu katika maeneo mawili. Lakini bado kuna hizi feeder roads (barabara zinazoingia barabara kuu) ambazo zinaweza zikapandishwa hadhi kunakopatikana pesa serikalini zikawa na zenyewe ni za lami. Ni barabara ambazo zinapitika wakati wote kwa maana ya kutoa mazao vijijini kuleta mijini au kupeleka huduma kule katika maeneo ya vijijini  amesema Mwaipopo.Amesema, huduma ya maji inapatikana Igunga na itaboreseshwa zaidi baada ya kukamilika mradi wa kutoa maji Ziwa Viktoria. Ni mradi wa kitaifa ambao ulicost (uligharimu) karibu bilioni 601, maji yale yatatoka Ziwa Vitroria yatakwenda mpaka Uyui, yatakwenda mpaka Tabora, baadaye yatakwenda mpaka wilaya zingine lakini sisi watu wa Igunga tuna special branch (tawi maalum) kwa maana pale maji yatabranch pale Nzega yatakuja hivi. Hivi ninavyosema wakandarasi wapo sight (eneo la ujenzi) wanachimba maeneo yale kwa maana ya kufikisha maji Igunga mjini   amesema.Kwa mujibu wa Mwaipopo wakandarasi pia wanaandaa miundombinu ya kutoa maji Igunga mjini kuyapeleka vijijini hivyo baada ya miezi kadhaa maji yatakuwa ya kutosha wilayani humo.