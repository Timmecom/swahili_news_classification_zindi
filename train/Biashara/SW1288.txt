 Huduma zinazotolewa na duka hilo ni pamoja na kukusanya ankara, kurudisha namba zilizopotea, mauzo ya simu, kutuma fedha, kusajili namba na huduma za kimitandao. Akizungumza wakati wa uzinduzi huo jana, Mkurugenzi wa Kitengo cha huduma kwa wateja wa Airtel, Adriana Lyamba alisema  uzinduzi wa duka hili ni uthibitisho wa dhamira yetu ya kutoa huduma bora na kuwapatia wateja wetu uzoefu tofauti katika huduma zetu.Leo tunawawezesha wateja wetu na wakazi wa mkoa wa Tanga kupata hudumu muhimu kama vile za kifedha za Airtel Money kwa usalama zaidi pamoja na kuwaunganisha na simu za kisasa za smartphone na huduma zetu za intaneti . Sambamba na hilo, duka letu pia litatoa ofa kabambe za simu na vifaa vya aina tofauti na kuwawezesha wateja wetu kunganishwa na tecknolojia ya simu za mkononi ya kisasa. Tunaamini vifaa vya kisasa ni sehemu muhimu ya mahitaji ya wateja wetu kwa sasa, hivyo kupitia watoa huduma wetu waliobobea kwenye masuala ya teknolojia tunawawezesha wateja wetu kuchagua vifaa na simu bora na kuwaunganisha na huduma za intaneti. Ni matumanini yangu kuwa wateja wetu sasa watapata suluhisho la mahitaji yao ya huduma za simu kwa urahisi kupitia duka hili,  aliongeza Lyamba. Akizindua duka hilo, Mkuu wa Mkoa wa Tanga , Magalula Said Magalula alisema   Mawasiliano yanachangia kwa kiasi kikubwa katika kuwaunganisha watu na biashara na kukuza uchumi wa nchi.Nawapongeza Airtel kwa kuongeza wigo kupitia huduma kwa wateja na kuleta mabadiliko ya kibunifu. Tunaamini ubunifu huu utawawezesha wakazi waTanga kupata huduma bora wakati wote, na kwa hilo tunawashukuru sana Airtel. Natoa wito kwa wakazi wa Tanga na wateja wa Airtel kutembelea duka hili na kufurahia huduma na bidhaa za kisasa, ikiwemo huduma ya Airtel Money inayotoa suluhisho kwa mahitaji yao ya huduma za kifedha, kufanya malipo na kutuma pesa kirahisi zaidi.  Mkuu wa Mkoa aliziasa kampuni nyingi zaidi, kuiga mfano wa Airtel katika kutoa huduma bora.