 MENEJIMENTI ya Kiwanda cha Sukari cha TPC wilayani Moshi mkoani Kilimanjaro, imeipongeza serikali kwa kuweka mazingira mazuri ya ushindani wa kibiashara katika sekta ya sukari nchini.Aidha menejimenti hiyo imeipongeza serikali kwa kudhibiti mianya ya uingizaji wa sukari za magendo kutoka mataifa mengine, jambo ambalo lilikuwa likitishia soko la ndani la bidhaa hiyo.Ofisa Mtendaji mkuu wa kiwanda hicho, Robert Baisac aliyasema hayo wakati anatoa taarifa za uzalishaji sukari kiwandani hapo kwa Waziri wa Viwanda, Biashara na Uwezeshaji, Joseph Kakunda na Naibu Waziri wa Kilimo, Omary Mgumba waliotembelea kiwanda hicho. Miaka michache iliyopita tulikuwa tunafanya biashara katika mazingira magumu na wakati mwingine kulazimisha uhaba wa sukari usiokuwa wa lazima ingawa nyakati fulani taifa halijitoshelezi wa bidhaa hiyo, alisema.Ofisa Mtendaji Utawala wa TPC, Jafary Ally alisema hadi sasa kwenye kiwanda kuna ziada ya tani 28,200 za sukari, huku uzalishaji ukiendelea na kwamba yapo matarajio ya kuongezeka zaidi hadi kufikia mwisho wa msimu wa Machi mwaka huu. Mara nyingi tunapofunga msimu baadhi ya wafanyabiashara wasio waaminifu huutumia kama kuna uhaba wa sukari, niwahakikishie kwamba tunayo akiba ya kutosha na tunashukuru serikali imeona maghala yetu na kuridhika na uzalishaji unaoendelea,  alisema.Waziri Kakunda alielezea kuridhishwa na hali ya uzalishaji sukari kiwandani hapo na kuahidi serikali kuandaa mazingira mazuri kwa wawekezaji wa ndani na nje ya nchi kuwekeza hapa nchini.Amesema serikali ipo tayari kutoa ardhi kwa bodi ya kiwanda hicho ili kuwekeza katika maeneo mengine nchini katika kilimo cha miwa na uzalishaji wa sukari ili kukabiliana na upungufu uliopo nchini.Waziri amesema fursa hiyo inapaswa kuchangamkiwa na viwanda vyote nchini kwani taifa lina mahitaji ya tani 260,000 za sukari za viwandani na nyumbani.Alisema mahitaji ya sukari za viwandani ni tani 155,000 na ya matumizi ya kawaida ni tani 105,000