 Ofisa Mtendaji Mkuu wa Kampuni ya Fastjet Plc, ED Winter alisema hayo jana alipokuwa akitoa taarifa hiyo kwa waandishi wa habari jijini Dar es Salaam.Alisema ubebaji wa mizigo umeongezeka kwa asilimia saba ikilinganishwa na mwezi kama huu kwa mwaka jana na uwezo umeongezeka kwa mwezi kwa asilimia 15. Hii ndiyo idadi kubwa ya abiria kwa mwezi, kwa jumla ya takwimu tangu kuanza shughuli za Fastjet, takwimu hii imeipiku ile kubwa ya mwezi Desemba mwaka jana kwa idadi ya abiria 2,500 na ikionesha ukuaji wa asilimia 90,  alisema Winter.Winter alisema Fastjet inaendeleza utaratibu wake wa kutoa taarifa muhimu mwaka hadi mwaka wa ongezeko la idadi ya abiria na kuongeza kuwa abiria zaidi 68,000 ni mafanikio makubwa na ni ushahidi wa nafasi katika soko la Tanzania.