 Mikopo hiyo ilielezwa kutolewa tangu kuanzishwa kwa benki hiyo, mwaka 2009 mpaka mwaka 2014 na kufikisha jumla ya idadi ya wakopeshwaji katika mikoa hiyo kufikia 12,992 ambapo thamani ya mikopo hiyo ilielezwa kuwani Sh bilioni. 24.87.Hayo yalisemwa jana bungeni na Naibu Waziri wa Maendeleo ya Jamii, Jinsia na Watoto, Pindi Chana, akijibu swali lililoulizwa na Mbunge wa Masasi, Mariamu Kasembe, ( CCM) akitaka kufahamishwa ni wanawake wangapi, kutoka mikoa gani wamenufaika na benki hiyo, tangu kuanzishwa kwake.Kasembe katika swali lake hilo la msingi, pia alitaka aelezwe ni vikao vingapi vya wanahisa vimefanyika, tangu kuanzishwa benki hiyo mwaka 2009 na kusajiliwa rasmi Julai, 2013.Akijibu swali hilo Waziri Chana alisema vikao Vitano vya wanahisa vimekwishafanyika ambapo cha kwanza kilikutana Aprili 1, 2011 , cha pili Aprili 14, 2012, cha tatu Mei 13, 2013 cha nne Desemba 13, 2013 na cha tano Desemba 13,2014.