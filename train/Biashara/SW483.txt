 Kinana alisema hayo wakati alipotembelea kiwanda cha Maziwa kilichopo maeneo huru ya uchumi Fumba na kujionea mwenyewe uzalishaji, unaofanywa na mwekezaji mzalendo, Said Salim Bakhressa.Alisema uwekezaji wa miradi mbali mbali ikiwemo sekta ya viwanda, ndiyo utekelezaji wa Ilani ya CCM kwa lengo la kuongeza ajira na kupambana na umasikini."Chama Cha Mapinduzi kinaipongeza Serikali ya Mapinduzi ya Zanzibar kwa kulitumia vizuri eneo la maeneo huru ya uchumi Fumba ambalo litasaidia na kuongeza ajira kwa vijana,  alisema.Alisema baadhi ya nchi katika bara la Afrika, zimepiga hatua kubwa ya maendeleo baada ya kuyatumia vizuri maeneo huru ya uchumi kama yaliyopo Zanzibar kwa kuwakaribisha wawekezaji kuwekeza.Mapema, Meneja Uzalishaji katika kiwanda cha Maziwa, Kirtikumar Dave, alisema kiwanda tayari kimeanza uzalishaji na kutoa ajira kwa vijana wapatao mia moja.Alisema kiwanda hicho ni sehemu ya kutumia maeneo huru yaliyotengwa na Serikali huko Fumba mkoa wa Magharibi Unguja. Kiwanda cha Maziwa tayari kimeanza uzalishaji wa maziwa ambapo sasa matarajio makubwa zaidi ni kuwepo kwa ushindani wa malighafi ya maziwa kutoka kwa wafugaji,  alisema.Serikali ya Mapinduzi ya Zanzibar imeanza kuyatumia maeneo huru ya uchumi, yaliyotengwa kwa miradi ya uwekezaji yaliopo Fumba kwa upande wa Unguja na Micheweni kwa Pemba.