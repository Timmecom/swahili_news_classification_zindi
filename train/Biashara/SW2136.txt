 Huduma hiyo mpya ya BimaAfya ina unafuu mkubwa na inawalenga watu binafsi na familia kwa ujumla ili kuwezesha watakaojiunga kupata huduma za matibabu ya bure katika hospitali zaidi ya 150 nchi nzima, kuanzia wenye magonjwa ya kutibiwa mara moja, wanaolazwa, wajawazito na kadhalika.Mkuu wa Idara ya Masoko na Mawasiliano wa Vodacom Tanzania, Kelvin Twissa, akizungumzia huduma hiyo baada ya kuzinduliwa jana, alisema:  Tanzania kama zilivyo nchi nyingine za Afrika kwa muda mrefu haina utamaduni unaowezesha wananchi wake wote kuchangia na kufaidika na mfumo wa bima ya afya zaidi ya wafanyakazi ambao wameajiriwa katika sekta rasmi.Naye Mtendaji Mkuu wa kampuni ya huduma za bima ya Jubilee, George Alande, alisema takwimu zinaonesha asilimia 18 ya Watanzania ndio wanafaidika na huduma za bima ya afya nchini wengi wao wakiwa ni waajiriwa.Kwa upande wake, Mkurugenzi wa kampuni ya Edge Point ambayo pia ina ubia katika ushirikiano huu wa kutoa huduma ya BimaAfya, Lilian Makoi alisema;  BimaAfya imebuniwa kuwapunguzia mzigo wa gharama za matibabu Watanzania wenye kipato cha chini hususani wale waliojiajiri katika sekta isiyo rasmi .