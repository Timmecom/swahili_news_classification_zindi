 Mkurugenzi wa Masoko wa Kampuni ya Bia ya Serengeti, Ephraim Mafuru alisema hayo jana Dar es Salaam wakati akizindua shindano la kuwazawadia Watanzania kwa kuwapa fursa mbalimbali na zawadi ambazo zinagharimu Sh bilioni 1.2.Katika kuendesha shindano hilo, kampuni hiyo imeshirikiana na wataalamu wa teknolojia Bpesa, ambapo washindi watapata fursa ya kulipwa fedha zao kupitia mfumo huo.Kuhusu hifadhi za taifa, alisema kupitia shindano hilo watanzania milioni 20, watapata fursa ya kufaidi utalii wa ndani kwa kupelekwa katika mbuga za wanyama na kuweza kuitangaza Tanzania na vivutio vilivyomo popote watakapokuwa.Alisema Tanzania ina maliasili nyingi, lakini wapo watanzania wasiokuwa na uzalendo wa kutembelea na kuona fahari ya nchi yao. Alisema hali hiyo hufanya wengine kuona kama wanaotakiwa kufanya hivyo ni watalii wa nje ya nchi peke yake.Kuhusu shindano hilo, alisema linajulikana kama  tutoke na Serengeti  na washindi watajishindia zawadi zenye thamani ya Sh milioni 100, ambazo zimegawanywa katika mafungu ya Sh 5,000 na kwa mshindi atakayetembelea mbuga za wanyama, atapata fursa ya kwenda na marafiki watano wakigharamiwa kila kitu.