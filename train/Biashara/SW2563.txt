 Alisema wanahitajika kutumia TIC wapate fursa zitakazowawezesha kuwekeza zaidi katika uzalishaji wa korosho. Kituo chetu kinahamasisha wawekezaji wa ndani na nje ya nchi kuwekeza katika sekta hii ambayo ni muhimu sana katika uchumi wa nchi na ustawi wa jamii,  alisema Kairuki .Kwa mujibu wake, kituo kimeweka vivutio mbalimbali kwa wawekezaji ambao wamejizatiti kuwekeza katika kilimo, ikiwemo misamaha ya kodi kwa bidhaa za mitaji.Aliongeza Tanzania bado inahitaji wawekezaji katika zao hilo, viwanda vya kusindika na kutumia masoko ya ndani na nje ya nchi.Alisema Tanzania inayo mfumo mzuri wa sheria ambayo inavutia kila anayetaka kuwekeza katika sekta mbalimbali ikiwemo ya kilimo.Mkutano huo ulileta wawekezaji wa ndani na nje , sekta binafsi, taasisi za kifedha, serikali, mashirika yasiyo ya kiserikali na wakulima wadogo kuzungumzia maendeleo ya sekta hiyo ya korosho.