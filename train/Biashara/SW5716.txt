 Kuanzishwa kwa huduma hii kumetajwa kuwa kutachangia kwa kiasi kikubwa wamiliki wa vyombo vya usafiri waliokuwa wakishindwa kulipa bima kwa wakati na wakati mteja akipata ajali kuwa hana huduma ya bima inamlinda.Akizungumza jana jijini Dar es Salaam, Mratibu wa Bima kutoka Bayport Financial Services, Ruth Bura, alisema huduma yao wanashirikiana na NIKO Insurance ina lengo kubwa la kumrudisha mteja wao (mkata bima), katika hali aliyokuwa nayo kabla ya kupata ajali hiyo. Ili mtu aweze kujiunga na huduma yetu ya Bima kutoka Bayport Financial Services, kwanza anatakiwa kujaza fomu yetu ya mkopo na ile fomu ya udhibitisho wa bima, bila kusahau nyaraka za umiliki wa gari lake ili tujiridhishe na umiliki wake.  Baada ya hapo, gari lake litapigwa picha tano kila pembe, ikiwa ni nyuma na mbele na kwenye injini na tukimaliza hatua hiyo, mteja wetu atapatiwa mkataba wa bima pamoja na  sticker  kuonesha kuwa yupo kwenye bima, huku huduma hiyo, ikiwa ni rahisi kwa sababu gharama za bima kwa mwaka ni kuanzia Sh 354,000 pamoja na VAT,  alisema Ruth.Pia alisema mara kadhaa baadhi ya Watanzania wamekuwa wakikimbizana na askari wa usalama barabarani kwa sababu hawana bima, ila kwa kupitia huduma yao mpya kila mtu anaweza kujiunga na bima kwa njia rahisi, wakiamini kuwa ni sehemu ya kuhakikisha wateja wao wanakuwa kwenye usalama ili watimize wajibu wao kufanya kazi na kukuza uchumi wao na wa Tanzania kwa ujumla.Meneja Uendelezaji wa Biashara wa NIKO Insurance, Jabir Kigoda, alisema huduma hiyo ni nzuri na rahisi itawanufaisha wateja na Watanzania wote, hivyo wanapaswa kuichangamkia ili kuwaweka katika usalama . NIKO tunajisikia faraja kushirikiana na Bayport Financial Services kutoa huduma bora na ya kiwango cha juu, hususan kupitia huduma hii mpya ya bima ya magari, tukiamini kuwa itawafanya watanzania wote watembee kifua mbele kwani wamepatiwa ufumbuzi,  alisema Kigoda.Bayport Financial Services ni taasisi ya kifedha inayotoa huduma mbalimbali za mikopo ya fedha, mikopo ya bidhaa, bila kusahau mradi wa viwanja wa Vikuruti mkoa wa Pwani na ina matawi 80 Tanzania Bara.