 Ametaka Manispaa ifanye hivyo kabla ya kukamilika kwa ujenzi wa kituo hicho. Alitoa kauli hiyo kupitia taarifa yake, aliyotuma kwa vyombo vya habari.Aliongeza kuwa hatua hiyo itaondoa migogoro baina ya wamachinga hao na uongozi wa manispaa, unaojitokeza mara kwa mara kutokana na uongozi huo kutochukua hatua mapema.Mbunge huyo alisema Januari 6 mwaka huu akiwa na kamati ya Bodi ya Barabara ya Mkoa wa Dar es Salaam, walifanya ziara katika eneo hilo na kukagua maendeleo ya ujenzi wa kituo hicho, kinachojengwa Sinza, ambapo aliiagiza manispaa hiyo kuhakikisha inatenga eneo kwa ajili ya wafanyabiashara hao. Katika ziara hiyo pamoja na kukagua uendelezaji uliofanyika katika eneo la ekari 4 mpaka sasa, pia niliitaka Serikali iharakishe kutenga eneo la wafanyabiashara na wazalishaji wadogo kwenye hekari 8 zilizobaki ili kuwawezesha kujiajiri na kupunguza migogoro kati ya vijana wanaojiajiri na mamlaka zinazohusika, alisema Mnyika.Alisema inashangaza kuona hadi sasa Sh bilioni 1.8 zimeshatumika kumlipa mkandarasi anayejenga kituo hicho kujenga choo na kituo cha polisi, huku kukiwa hakuna miundombinu ya mahitaji mengine ya wananchi.Alitaka manispaa hiyo pamoja na uongozi wa Jiji, kutazama upya suala hilo.Ujenzi wa kituo hicho kipya unatokana na manispaa hiyo kuhamisha kituo cha daladala cha sasa cha Ubungo jirani na makao makuu ya Tanesco, kupisha ujenzi wa barabara za mabasi yaendayo kasi.