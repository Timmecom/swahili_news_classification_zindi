 Mkuu wa Mkoa wa Tabora, Aggrey Mwanri ameikaribisha dunia mkoani humo kwa kusema upo tayari kwa mabadiliko makubwa ya kiuchumi na kuna mazingira mazuri kwa biashara na uwekezaji.Mwanri amesema leo mjini Tabora kuwa, safari ya mkoa huo kwenda nchi ya asali ya maziwa itaendelea, hawatarudi nyuma, asiye tayari awapishe na ipo siku mtu asiyeamini atathibitisha kama Tomaso kwa kuwa mambo yatakuwa bam bam.Ameyasema hayo wakati wa mkutano wa pili wa wadau wa Jukwaa la Fursa za Biashara Tabora linalotarajiwa kufanyika Novemba 21 had 23 kwenye ukumbi wa Mtemi Isike Mwanakiyungi uliopo pembeni ya ofisi ya Mkuu wa Mkoa.Mkutano wa leo umehudhuriwa na wadau kadhaa ikiwemo Kamati ya Ulinzi na Usalama ya Mkoa, wakuu wa taasisi za serikali na kampuni binafsi, wajasiriamali, kiongozi wa dini na waandishi wa habari.Mwanri amesema, katika safari ya Tabora kwenda nchi ya ahadi hawahitaji kila mtu, wanataka kwenda na mtu aliye tayari. Sisi tunakwenda, hageuki mtu nyuma hapa, ni mbele kwa mbele, tunakwenda, harudi mtu nyuma hapa nyie twendeni tu, tutafika huko tunapotaka kufika sisi tunataka tuwaambie sisi tunaweza, yes we can  amesema.Awali Mwanri alisema kwenye mnara wa kumbukumbu wa Baba wa Taifa, Julius Nyerere kuwa, wanaikaribisha dunia Tabora kwa kuwa wanahitaji watu wa kushirikiana nao ili kupata fikra mpya, mitaji, na masoko. Sasa Tabora inawekezeka, unaweza ukawekeza katika mkoa wetu wa Tabora. Nimeeleza mafanikio mengi sana, sasa barabara zetu zinafunguka, nimeeleza mafanikio mengi sana, maji sasa yatatoka Ziwa Viktoria yatakuja katika mkoa wetu  Nimeeleza mafanikio mengi, barabara zitafunguka, viwanja vyetu vya ndege sasa hivi tunapokea Bombadier sasa inashuka katika viwanja vya Tabora ina abiria sabini kwa hiyo Tanzania sasa hivi tunaiambia kwamba, Watanzania wenzetu waliopo mikoa ya jirani waje wakawekeze katika mkoa wetu, tuna watu wazuri sana " amesema.Mwanri amesema, watu wa Tabora wapo tayari kupata maendeleo hivyo kinachohitajika ni mabadiliko ya fikra na kupunguza urasimu kwenye ofisi za umma. Sisi tuna tumbaku, sisi tuna pamba, sisi tuna mifugo, hapa kwetu Tabora kila mtu wa Tabora ana ng ombe mmoja mmoja, ukienda wilaya kama za Nzega na Igunga kila mtu ana ng ombe wawili wawili, sisi ni wazalishaji wakubwa wa maharage, sisi ni wazalishaji wakubwa wa asali, ni wazalishaji wakubwa wa maeneo mbalimbali  Standard Gauge inakuja katika mkoa wetu wa Tabora kwa hiyo mambo yetu ni bam bam, na sisi tupo tayari, security (ulinzi) yetu ni ya hali ya juu, hakuna matatizo makubwa, tunaiambia dunia karibuni Tabora mje mkawekeze, kongamano lile ni la kwetu wote, tunawakaribisha kwa moyo mkunjufu  amesema Mwanri.