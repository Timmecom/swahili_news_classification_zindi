 Hatua hiyo imekuja baada ya hali ya amani kutengamaa katika nchi hiyo ya Burundi, ambayo ilikumbwa na vita ya wenyewe kwa wenyewe na kuilazimu Tanzania kusitisha huduma hizo kwa muda wa miaka 20.Pia, ATCL pia imeanza safari za Dar es Salaam kwenda Mbeya na safari hizo zitafanyika mara nne kwa wiki, yaani Jumatatu, Jumatano, Ijumaa na Jumapili.Aidha, ATCL imerejesha safari za Dar es Salaam kwenda Mwanza kila siku na safari hizo zilianza rasmi Jumapili iliyopita.Akizungumza na waandishi wa habari jijini Bujumbura katika uzinduzi wa huduma hizo juzi, Meneja Rasilimaliwatu wa ATCL, Eliezer Mwasele alisema uzinduzi wa safari hizo, utakuwa ni njia mojawapo ya kuchochea maendeleo ya uchumi kwa nchi zote mbili.Alisema kutokana na hali hiyo, Watanzania wanatakiwa kuchangamkia fursa zilizopo Burundi, kwani asilimia kubwa ya wafanyabiashara wa nchi za Jamhuri ya Kidemokrasia ya Kongo (DRC) na Burundi, wanatarajiwa kuanza kutumia usafiri huo kwa wingi.Akizungumzia hatua hiyo, Balozi wa Tanzania nchini Burundi, Dk James Nzagi alisema kuanza kwa safari hizo, ilikuwa ni ndoto ya siku nyingi ambayo aliipigania na kutamani kuona wananchi wa pande zote mbili, wananufaika kwa pamoja. Tumefurahi sana kwa kutimiza ndoto hii leo (juzi), kwa sababu sasa uhusiano kati ya nchi hizi mbili unazidi kuimarika, hasa ukizingatia tunategemeana kibiashara kulingana na fursa zilizopo,  alisema.Waziri wa Burundi katika Bunge la Afrika Mashariki, Nziyemana Leontine alisema  Kuanzishwa kwa Air Tanzania kuja Burundi, kutasaidia wananchi wa Burundi, hususani wafanyabiashara kwani walikuwa wanaunganisha ndege kupitia nchi nyingine, lakini sasa hivi wananchi watakuja moja kwa moja.Tunashukuru sana,  alisema.Mmoja wa abiria kutoka Burundi waliopanda ndege hiyo, Dk Owera Kodime, alisema kuanzishwa kwa safari hizo kutawapunguzia sana gharama za usafiri wananchi wa Burundi, kwa sababu Tanzania imepunguza gharama kuliko mashirika mengine.Kwa upande wa abiria kutoka Tanzania, Joseph Kisaro alisema,   Muda mrefu sana kulikuwa hakuna huduma, tangu mwaka 1993 huduma zilikatika, lakini uongozi wa Tanzania umefanya juhudi baada ya mapigano kuisha.