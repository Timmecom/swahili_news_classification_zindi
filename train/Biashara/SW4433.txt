 Kwa mujibu wa taarifa iliyotolewa jana na benki hiyo, katika hafla ya uzinduzi huo Dar es Salaam, hiyo ni dhamana ya aina yake na ya kwanza kutolewa nchini inayowawezesha wawekezaji wenye kiasi cha kuanzia Sh milioni moja kuwekeza kwenye dhamana zitakazoorodheshwa katika Soko la Hisa la Dar es Salaam. Dhamana hii itawapa wawekezaji uhakika wa kupata riba ya asilimia 14 kwa mwaka isiyokuwa na makato ya kodi, itakayolipwa kila baada ya miezi sita kwa kipindi cha miaka sita. Zaidi ya hayo, wawekezaji wanaweza kutumia dhamana zao kwa ajili ya kuombea mikopo yoyote kwa kuzingatia taratibu zilizoko katika Soko la Hisa la Dar es Salaam,  alieleza Ofisa Mkuu wa Fedha wa benki hiyo, Selemani Ponda katika taarifa hiyo.Ponda alisema dhamana ya muda mrefu inayotolewa na benki hiyo inawapatia wawekezaji wadogo na wa kati wasiokuwa na fursa za uwekezaji sawa na wawekezaji wakubwa, nafasi ya kipekee kupata gawio lisilo na kodi la asilimia 14 kwa mwaka kwa kipindi cha miaka sita.