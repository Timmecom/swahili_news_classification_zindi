 Aidha hatua ya kukamilika imewezesha mawasilisho ya kuomba idhini ya kuendelea na ujenzi kupelekwa katika Benki ya Maendeleo ya Afrika (AfDB), wafadhili wa mradi huo na hatua za kuwapata wakandarasi wa ujenzi wa masoko hayo utakamilika Novemba mwaka huu.Naibu Waziri wa Viwanda na Biashara, Gregory Teu alisema jana bungeni kuwa soko hilo la Mnanila ni moja ya masoko saba ya mpakani ambayo wizara hiyo kwa kushirikiana na Wizara ya Kilimo, Chakula na Ushirika na Halmashauri husika ilihamasisha kutengwa kwa maeneo na kufuatilia hatua mbalimbali za utekelezaji wake.Alisema zabuni ya ujenzi wa soko la Mnanila, ambalo ni moja ya masoko ya mpakani, ilifunguliwa Septemba 30 mwaka huu pamoja na ile ya soko la Mutukula (Misenyi) ambapo tathmini ya zabuni hizo imekamilika na kuwasilishwa AfDB.Teu alikuwa akijibu swali la Mbunge wa Manyovu, Albert Ntabaliba (CCM) ambaye aliuliza  katika bajeti ya mwaka 2011/2012 na 2012/2013, soko la Mnanila ni moja ya masoko saba ya mipakani yaliyopangwa kutekelezwa. Je, ni lini utekelezaji huo utafanyika? 