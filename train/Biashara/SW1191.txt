 Hayo yalisema juzi na Waziri wa Viwanda na Biashara, Dk Abdallah Kigoda wakati akifungua kikao cha kazi kilichofanyika Dar es Salaam na kuwashirikisha viongozi wa wizara na wakuu wa taasisi zake.Alisema katika kipindi cha mwaka juzi, sekta hiyo ilikua kwa asilimia 8.2, ikilinganishwa na asilimia 7.8 mwaka 2011. Pia, mchango wa sekta hiyo katika pato la taifa, uliongezeka kutoka asilimia 9.7 mwaka 2011 hadi 9.85 mwaka 2012/2013.Alisema mwaka juzi sekta ya viwanda vidogo na biashara ndogo, ilichangia asilimia 27.9 katika pato la taifa na kuajiri watu milioni 5.2 wanaofanyakazi katika jasiliamari milioni tatu, asilimia 54.3 ya jasiliamari hizo zinamilikiwa na wanawake na 45.7 wanaume. Pamoja na ukuaji wa sekta kuongezeka bado tuna changamoto kubwa kwani ongezeko hilo lipo chini ya lengo asilimia 15 lililoainishwa katika Dira ya Taifa ya Maendeleo  alisema Dk Kigoda .Alisema wizara na taasisi zake, zinakabiliwana changamoto mbalimbali, ikiwemo ufinyu wa bajeti inayotolewana serikali, kodi, ushuru na tozo wanazotozwa wenye viwanda, gharama za kufanya biashara na uwekezaji,kutokana na kuongezeka kwa bei ya umeme na maji na kushuka kwa thamani ya shilingi.Alisema anaamini katika kikao hicho cha siku mbili, watatafakari mafanikio hayo na kuweka mikakati madhubuti ya kufanya vizuri zaidi katika kukuza sekta hiyo pamoja na kubainisha changamoto zilizokwamisha mikakati ya awali.Katibu Mkuu wa Wizara hiyo, Uledi Mussa alisema ili kukuza uchumi ni lazima serikali iwe na mchango mkubwa katika uendelezaji wa sekta ya viwanda na biashara na kushirikiana na taasisi binafsi.Profesa Samweli Wange kutoka Chuo Kikuu cha Dar es Salaam alisema sekta ya Viwanda na Biashara, inatoa mchango mkubwa ingawa kila mwaka tunavyopanga haifikii malengo, mfano mwaka 1970 ilipangwa ikue kwa asilimia 15 na mwaka juzi ikue kwa asilimia 10, lakini mpaka sasa ni asilimia nane.