 WAZIRI wa Viwanda na Biashara, Joseph Kakunda amezitaka taasisi za umma na sekta binafsi kujitathmini ni kwa namna gani wataifikisha Tanzania kwenye uchumi wa kati ifikapo mwaka 2025.Alisema maendeleo ya viwanda nchini ambayo yatasaidia kufikia uchumi wa kati yatachochewa na utekelezaji wa mradi wa Kaizen unaosimamiwa na Shirika la Kimataifa la Maendeleo la Japan (JICA) kwa lengo la kuboresha viwanda na kutoa mbinu za kukuza ubora wa bidhaa zinazozalishwa ili kuongeza faida.Akizungumza wakati wa utoaji wa tuzo kwa viwanda vilivyofanya vizuri katika kutelekeza mradi huo jana jijini Dar es Salaam alisema kuwa mradi huo umesaidia kubadilisha tabia za wafanyakazi ikiwemo kuthamini muda, kuweka mazingira bora maeneo ya kazi na kupanga bidhaa katika mtiririko unaofaa.Kakunda alisema kuwa imebaki miaka saba ili kufikia Dira ya Maendeleo ya Taifa ya mwaka 2025, ya kuwa nchi yenye uchumi wa kati na wa viwanda na kwamba kama wafanyakazi wataendelea na hali zao, itakuwa ndoto kufikia malengo yaliyopangwa.  Tunafahamu kwamba mradi huu unakamilika mwakani lakini tunaomba muendelee kuutekeleza hapa nchini ili kuongeza chachu ya mabadiliko katika maeneo ya kazi kwani umelea manufaa mengi ikiwemo wafanyakazi kujali muda na kutambua umuhimu wa kazi,  alisema Kakunda.Alisisitiza kuwa ni lazima taasisi zote za binafsi na umma kutekeleza mradi huo kwa sababu unasaidia katika kudhibiti fedha, muda na vifaa vya kazi pamoja na kuboresha utunzaji wa kumbukumbu na uhifadhi wa nyaraka ili kuongeza uzalishaji na kuleta faida.Waziri huyo alisema Kitengo cha Kaizen Tanzania (TKU), kitaongezewa uwezo wa kufikia wafanyabiashara wengi na wenye viwanda, kukuza uzalishaji na kuongeza tija ya bidhaa zao na kwamba kufanya hivyo kutaleta matokeo chanya ya uchumi na maendeleo ya viwanda.  Kaizen sio kwa wenye viwanda na wafanyabiashara tu kinachotakiwa ni kuhakikisha taasisi za serikali zinatumia mfumo wa Sasambua, Seti, Safisha, Sanifisha pamoja na Shikilia (5S-KAIZEN) na sio kila taasisi kutekeleza kivyake,   alifafanua.Kwa mujibu wa Kakunda, taasisi wanazofanya nazo kazi ni Benki za Biashara, Mamlaka ya Elimu na Mafunzo ya Ufundi Stadi (VETA), Serikali za Mitaa, Wakala wa Usalama Mahali pa kazi (OSHA), Shirika la Umeme Tanzania (Tanesco), Taasisi ya Utafiti na Maendeleo ya Viwanda (Tirdo), Mamlaka ya Chakula na Dawa (TFDA), Wakala wa Vipimo (WMA) na Wakala ya Usajili wa Biashara na Leseni (BRELA).Waziri huyo alieleza kuwa ili kuboresha mazingira bora ya kufanyia biashara na kupunguza vikwazo wamekubaliana kuwa na chombo kimoja kitakachosimamia masuala yote ili kupunguza gharama za uzalishaji.Hata hivyo amesema bei za uzalishaji za Tanzania ni kubwa kwa sababu ya kuwepo kwa tozo zaidi ya 30 kwa mfanyabiashara moja kwa sababu kila taasisi inataka kutoza kodi hivyo bila kuondoa vikwazo hivyo, gharama za uzalishaji zitaongezeka.Kwa upande wake, Balozi wa Japan nchini Shinichi Goto alisema kuwa kutokana na Tanzania kujiandaa kuwa na uchumi imara wa kati waliamua kuja na mradi huo wa Kaizen kwa ajili ya kuongeza uzalishaji