 BENKI ya NBC imesema itaendelea kushirikiana kikamilifu na Serikali ya Awamu ya Tano katika azma ya kukuza uchumi wa wananchi na maendeleo kwa ujumla.Akizungumza wakati wa kongamano la wadau juu ya upatikaji wa fedha na usimamizi wa hatari zinazoweza kujitokeza katika miamala ya kifedha lililoandaliwa kwa wadau jijini Dodoma, Mkurugenzi wa Idara ya Hazina na Masoko wa NBC, Peter Nalitolela alisema NBC imejizatiti kuhakikisha nchi inafaidika na kiasi cha pesa inachotumia katika miradi mikubwa ya maendeleo inayofanyika.Kongamano hilo lililohudhuriwa na wadau kutoka Benki Kuu ya Tanzania (BoT), ofisi ya Mwanasheria Mkuu wa Serikali, Shirika la Umeme (Tanesco), Shirika la Maendeleo ya Petroli (TPDC) na Wizara ya Fedha na Mipango.Alisema lengo lake kuu ni kuangalia vyanzo mbalimbali vya fedha vinavyopatikana katika miradi mbalimbali mikubwa inayofanywa na serikali pamoja na kuangalia usimamizi wa hatari katika miamala ya kifedha inayoweza kutokea katika miradi hiyo. Kama mjuavyo miradi mbalimbali mikubwa inayofanywa na Serikali ya Awamu ya Tano kama vile mradi wa Reli ya Kisasa (SGR), mradi wa umeme wa Mto Rufiji wa Stiegler s Gorge, ujenzi wa barabara na madaraja. Baadhi ya miradi hufanywa kwa mikopo kutoka pande tofauti, hivyo tulitaka kuonesha uwezo wetu kama NBC katika kusaidia upatikanaji wa fedha na pia linapokuja suala la uzimamizi wa hatari za kifedha katika miamala hiyo. Kilicho kikubwa ni kwa NBC kuangalia uwezo wetu kwa njia tofauti tofauti ikiwemo katika kukopesha, lakini pia kuona serikali haipati hasara kutokana na masuala ya riba, fedha za kigeni na kushuka kwa thamani ya shilingi. Hivyo NBC tumejiandaa kushirikiana na serikali kikamilifu katika kutimiza azma yake, kwa uwezo wetu tunaweza kushirikiana zaidi na zaidi,  aliongeza Nalitolela.Pamoja na hayo Mkurugenzi huyo alisema kama inavyofahamika kuwa NBC inamilikiwa kwa pamoja na Serikali ya Tanzania, Benki ya Absa ya Afrika Kusini na Benki ya Dunia, hiyo huiweka NBC katika nafasi nzuri ya kusaidia juhudi za serikali.Katika kongamano hilo pia NBC Ilileta wataalam kutoka benki mama ya Absa ili kuweza kuonesha uzoefu wao walioupata kupitia miamala waliyofanya na serikali za nchi mbalimbali barani Afrika.