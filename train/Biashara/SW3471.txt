 Wilaya ya Urambo inakaribisha uwekezaji kwenye kilimo cha tumbaku kwa kuwa kinajengwa kiwanda kikubwa cha kusindika zao hilo.Mkuu wa Wilaya hiyo, Angelina Kwingwa amesema ofisini kwake mjini Urambo kuwa, Rais John Magufuli ameahidi kuchangia 70% ya gharama za ujenzi wa kiwanda hicho na Halmashari ya Wilaya ya Urambo itatoa asilimia thelathini inayobaki.Amesema, tathmini inafanyika ili kufahamu gharama za ujenzi wa kiwanda hicho kitakachohudumia mikoa yote inayolima tumbaku. Kiwanda kitakuwepo hapa hapa kwa hiyo tunawakaribisha sana waje kuwekeza kwenyeeneo hilo la kilimo. Eneo hili la kilimo limetawaliwa na mazao kama tumbaku, karanga, tunalima karanga kwa wingi sana, tuna alizeti, kwa hiyo tunawakaribisha sana wawekezaji katika sekta hii ya kilimo  amesema Kwingwa.Amekaribisha pia wawekezaji wajenge viwanda vya kusindika mazao ya mifugo yakiwemo maziwa, nyama na ngozi. Maziwa mengi huku lakini yanakosa mnywaji, hatuwezi tukayanywa yote. Wote mnajua kwamba kanda hii ni kanda ya wafugaji pia, kwa hiyo malighafi zinazotokana na mifugo ni nyingi, nyama, ngozi, tunakaribisha wawekezaji waje wafungue viwanda,viwanda vya kuchakata nyama, viwanda vya ngozi, viwanda vya maziwa, kusindika maziwa, maziwa yapo mengi sana lakini hatujapata bado watu wa kuja kuwekeza katika maeneo hayo  amesema Kwingwa.Amesema kuna maeneo kwa ajili ya ujenzi wa viwanda, yameshapimwa na hayana migogoro. Ni wawekezaji tu akifika anasema anataka kuwekeza katika eneo gani ili kusudi tuweze kuangalia ni eneo gani litamfaa mwekezaji huyo ili tukamuonyeshe baada ya hapo aweze kukabidhiwa kwa ajili ya taratibu lakini maeneo hayo yalishatengwa, maeneo hayo hayana migogoro na yalishapimwa  Tunawakaribisha sana wawekezaji kutoka katika maeneo mbalimbali, frsa zipo, fursa hupewi, fursa unachukua,waje wachukue fursa hizo za uwekezaji katika Wilaya yetu ya Urambo, Urambo ni shwari kabisa... Nami Mkuu wa Wilaya ya Urambo pamoja na Hamashauri kwa ujumla tutatoa ushirikiano, tutawapa ushirikiano mkubwa wawekezaji ambao watakuja kuwekeza katika wilaya yetu. Hii ni katika kuhakikisha kwamba wilaya yetu inakuwa moja kati ya wilaya ambazo zinafanya vizuri katika sekta ya viwanda na biashara   amesema.