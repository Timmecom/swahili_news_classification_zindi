 TPB ili kufungua tawi lake jipya wilayani humo jana ili kusogeza karibu huduma za kifedha kwa wananchi.Akizindua tawi hilo, Msajili wa Hazina, Lawrence Mafuru alisema uanzishwaji huo ni hatua ya kimaendeleo na itasaidia kuwavutia wawekezaji katika soko la hisa na kuwashawishi wateja wadogo kuwekeza kutokana na benki hiyo kukuza amana na biashara zake.Mafuru aliyekuwa mgeni rasmi katika uzinduzi huo, alisema ukuaji wa amana na biashara wa benki hiyo kwa miaka minne kutoka Sh bilioni saba hadi Sh bilioni 40, umewezesha benki hiyo kuwa na mabadiliko ya soko na uchumi.Alisema hatua hiyo pia imeiwezesha benki hiyo kubaki na azma yake ya kutimiza dhamira ya kupeleka huduma za kibenki karibu zaidi na wateja, hasa wateja wadogo tangu ilipoanzishwa kwake 1925.Mafuru alisema baadhi ya taasisi za umma za kibenki, zimeshindwa kujiendesha vizuri na nyingine kufa kutokana na kupoteza fedha kila mwaka na kupata hasara, kwa kuwa zililenga kuwahudumia wateja wakubwa zaidi na kukosa usimamizi mzuri wa mikopo. Hali hii imebadilika kwa Benki ya Posta imeweza kuwa na ukuaji wa faida kutoka 2010 licha ya serikali kuwekeza mtaji mdogo, nawapongeza sana na nataka mashirika mengine yaige mfano huu wa kutumia elimu ya kuwahamasisha wateja wadogo ambao ndio wengi hasa wa vijijini,  alisema Mafuru.Mwenyekiti wa Bodi ya Wakurugenzi ya TPB, Profesa Lettice Rutashobya alisema katika jitihada za kuwafikia watanzania katika makundi yoyote ili kupata huduma za kibenki, benki hiyo imeanzisha akaunti maalumu kwa ajili ya vikundi ili viweze kujiwekea akiba benki na kupata mikopo.Alisema sehemu kubwa vikundi, vimeshindwa kupata huduma za kibenki kwa sababu mbalimbali kama kutokuwa na elimu ya uhamasishwaji wa kujiwekea akiba, kutokubaliwa kufungua akaunti kwa ugumu wa vielelezo vinavyotakiwa na umbali mrefu kufikia huduma za kibenki.Rutashobya alisema kufunguliwa kwa tawi la Babati la benki hiyo, kutasogeza huduma kwa wastaafu katika kupata mikopo na huduma za kibenki kwa wananchi wengi waishio pembezoni mwa wilaya hiyo. Aliwataka wakazi wa Babati, kuchangamkia fursa zinazotolewa na benki hiyo.Alisema kuwa kutokana na ongezeko la watu, tawi la awali halikutosheleza mahitaji ya wakazi wa mji na vitongoji vyake kutokana na udogo wake. Alisema bodi iliamua jengo jingine lijengwe, lililogharimu Sh milioni 600 kutimiza azma ya kupeleka huduma karibu na wateja wake.Kabla ya uzinduzi wa tawi hilo, benki hiyo ilitoa msaada wa magodoro 20 na mashuka 40 ya thamani ya Sh milioni nne kwa Kituo cha Afya cha Magugu wilayani Babati ili kuunga mkono juhudi za serikali katika kuboresha huduma za afya.Akikabidhi msaada huo, Profesa Rutashobya alisema utapunguza adha ya wagonjwa kulala chini kipindi cha kupata huduma za afya na kwamba benki hiyo ni sehemu ya jamii na inawajibika kwa hilo.Mganga Mkuu wa Halmashauri ya Wilaya ya Babati, Dk Christian Kahembe, alishukuru msaada huo na kusema kituo hicho kina uhaba wa majengo, wodi za kulaza wagonjwa na dawa. Alisema kwamba msaada uliotolewa, utawasaidia wagonjwa wengi wakiwamo wajawazito na watoto na hatimaye kupunguza vifo vya watu hao.