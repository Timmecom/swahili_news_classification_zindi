 Huduma hiyo ilizinduliwa Dar es Salaam mwanzoni mwa mwaka jana na baadaye ilisambazwa kwenye mikoa ya Arusha, Tanga, Dodoma na Morogoro na hivyo kuufanya mtandao wa 4G kuwa mpana na wa kasi nchini Teknolojia ya 4G LTE ina kasi ya nguvu takribani mara tano ikilinganishwa na teknolojia ya 3G inayotumiwa na watoaji wengine wa huduma hiyo kwenye soko la Tanzania.Mtandao wa 4GLTE una kasi kubwa kwenye kusambaza na kupakua vitu mbalimbali kutoka kwenye intaneti pamoja na kupiga miito ya simu ya skype.Hali kadhalika inawezesha wateja kwa kiwango kikubwa kuwa na uzoefu wa kutiririsha video au kufanya mikutano na inaweza kuhimili kutumika kwenye kupata video, mikutano, mwonekano wa hali ya juu, blogu za video, michezo mbalimbali na kupakua video kwenye mitandao ya kijamii.Ofisa Biashara Mkuu wa Tigo, Shavkat Berdiev alisema katika taarifa kwa vyombo vya habari kuwa mipango ya kupanua teknolojia ya 4G hadi kwenye maeneo yote nchini, inafanyika ikiwa ni mkakati wa kampuni hiyo wa kuwapatia wateja wake huduma ya hali ya juu duniani ili kuwawezesha kuendesha maisha ya kidigitali.Tangu mwaka jana, Tigo ilishawekeza Dola za Marekani milioni 120 kwa mwaka kwenye upanuzi wa mtandao wake pamoja na kuboresha maeneo ya mitandao ya 4G na 3G na Mkongo wa Mawasiliano.Hali kadhalika kuongeza idadi ya kufikiwa kwa huduma kwa wateja nchi nzima. Kwa mujibu wa Mamlaka ya Usimamizi wa Mawasiliano Tanzania (TCRA) takribani asilimia 67 ya idadi ya watu wazima wanamiliki simu za mkononi, huku idadi ya watumiaji wa intaneti hadi mwaka 2014 ilikuwa imeongezeka kufikia watu milioni 9.3.