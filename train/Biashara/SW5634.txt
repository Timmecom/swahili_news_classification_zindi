 Hayo yalisemwa na Waziri wa Fedha na Uchumi, Omar Yussuf Mzee wakati akijibu swali la Mwakilishi wa Viti Maalumu, Shadya Mohammed Suleiman (CCM) aliyetaka kujua mikakati ya kuimarisha zao la mpira imefikia wapi kwa sasa.Alifafanua zaidi akisema kilimo cha zao la mpira kilianzishwa katika kipindi cha Awamu ya Pili ya Rais mstaafu, Alhaji Aboud Jumbe kwa lengo la kuifanya Zanzibar kuwa na uzalishaji wa mazao mengi na kuacha kutegemea karafuu.Alisema katika mwaka 2012/2014 zaidi ya tani za mpira 1,344 zilisafirishwa nje ya nchi na kuingiza jumla ya Sh bilioni 22.6 kwa kusafirisha mpira huo katika nchi mbalimbali za nje.Alifahamisha kwamba kwa sasa kilimo cha zao la mpira kimepungua uzalishaji wake kwa sababu ya kuzeeka kwa miti ya mpira ambayo imepandwa zaidi ya miaka 30 sasa. Serikali ya Mapinduzi ya Zanzibar bado inasisitiza kwamba kilimo cha zao la mpira ni muhimu sana kwa ajili ya kukuza uchumi na kuleta maendeleo lakini tunawaomba wakulima kuongeza uzalishaji na kuotesha miche mipya,  alisema.Alisema zaidi ya hekta 1,262 zimeoteshwa za zao la mpira katika mashamba yaliyopo Unguja na Pemba ambayo yanamilikiwa na sekta binafsi iliyopewa jukumu la kuimarisha zao hilo.Aliitaka Wizara ya Kilimo na Maliasili kuongeza juhudi za kuimarisha zao hilo ikiwemo kuotesha miche mipya itakayochukua miche ya zamani ambayo uzalishaji wake umepungua sana.