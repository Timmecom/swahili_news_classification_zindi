 Pinda alisema hayo juzi wakati akitembelea banda la asali katika Maonesho ya 39 ya Biashara ya Kimataifa ya Dar es Salaam na kuwataka Watanzania kutumia bidhaa hizo za asali alizosema ni zaidi ya sukari kwa kuwa ni chakula na tiba.Pinda alisema jamii lazima ijenge mazoea ya kutumia asali kwa kuwa ni tiba ya magonjwa mengi hatarishi.Aliwataka wafugaji wa nyuki kupata elimu ya kutosha jinsi ya kufuga nyuki na kurina asali ili kupata mazao mengi stahili. Pinda alisema amepata faraja baada ya kutembelea banda hilo na kukuta wafugaji hao wamebadilika hasa katika vifungashio kwa kuachana na ufungaji wa kienyeji. Nashukuru nimeona mabadiliko makubwa hasa kwa wafugaji wa nyuki tofauti na mwaka jana na ningependa kwani wengi wamefikia viwango vya kimataifa kwa kuwa na nembo ya Shirika la Viwango Tanzania (TBS) pamoja na Mamlaka ya Chakula na Dawa (TFDA),  alisema Pinda.Alisema asilimia 90 ya mazao yanayolimwa nchini yakiwemo mahindi, ukuaji wake unasaidiwa na nyuki, hivyo kuongeza kilimo cha asali kutasaidia pia ukuaji wa mazao mengine kwani mazao yote yenye maua yanategemea nyuki hivyo watajitahidi kulinda misitu.Alisema katika nchi za Afrika nchi inayoongoza kwa kilimo cha asali ni Ethiopia na kwa duniani ni China na Marekani.