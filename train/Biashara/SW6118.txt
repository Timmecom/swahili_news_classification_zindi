 Alisema hayo juzi mjini hapa, wakati akifunga mafunzo ya wajasiriamali ya usindikaji na utengenezaji bidhaa za ngozi.Gembe alisema kutokana na ushindani uliopo sasa, kuna bidhaa mbalimbali za nje ya nchi, hivyo ni muhimu watengeneze zitakazokabiliana ushindani kwenye soko.Kaimu Meneja wa Shirika la Viwanda Vidogo (Sido), Mkoa wa Dodoma, Salma Galasi aliwataka wajasiriamali kuungana kwa pamoja kwenye vikundi, ili wakopeshwe na taasisi za kifedha, jambo litakalosaidia kukuza mitaji yao na kuinua hali zao kiuchumi. Kama wajasiriamali wataunda vikundi itakuwa rahisi kwao kukopeshwa na taasisi zinazotoa fedha badala ya mtu mmoja mmoja,  alisema.Aliwashauri wajasiriamali waliopata mafunzo kutumia fursa zinazotolewa na Sido kwa ushirikiano na Shirika la Maendeleo la Uholanzi kwa malengo ya kujiendeleza zaidi kiufundi katika utengenezaji wa bidhaa bora zenye viwango vya juu.Alisema iwapo vijana hao watatumia fursa hizo vizuri itasaidia kukuza ujuzi na uchumi, na kuingia katika masoko ya bidhaa ya ngozi kulingana na mahitaji ya soko la kisasa.Mafunzo hayo yaliwashirikisha vijana 35 kutoka maeneo ya Manispaa. Katika risala yao, wahitimu wa mafunzo hayo waliliomba Shirika la Sido kuongeza mashine za kutengenezea bidhaa za ngozi.