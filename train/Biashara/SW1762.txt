 Shughuli hiyo imefanyika kwa lengo la kuonesha njia vijana kufikia malengo yao na kuinua jamii inayowazunguka. Bucha yake ipo katika stendi ya mabasi ya Ngerengere, Morogoro.Akizungumza wakati wa ukarabati wa bucha hiyo, Ofisa Mauzo wa Airtel, Aminata Keita alisema:  Airtel tunajali sana jamii yetu inayotuzunguka hivyo tunaelewa changamoto nyingi ambazo vijana wamekuwa wakikutana nazo ikiwa ni pamoja na ukosefu wa ajira, ukosefu wa mtaji wa kuanzisha biashara zao na mambo mengine mengi. Aliongeza:  Msaada wetu kama wafanyakazi wa Airtel ni kuunga mkono mpango wa kampuni yetu ya kusaidia vijana hapa nchini ujulikanao kama Airtel Fursa katika kusaidia vijana wetu kwa kuwaonesha njia ili waweze kuinua jamii inayowazunguka na kufikia ndoto zao.  Leo (jana) tuna furaha kubwa kuona kwamba tumeweza kumfikia na kumwezesha kijana huyu mjasiriamali aliyewezeshwa na Airtel Fursa ambaye Airtel Fursa imebadilisha maisha yake kwa kukarabati paa la bucha yake, kutengeneza sakafu kwa kuweka marumaru za kisasa, na matengenezo mengine mengi ambayo yameipa bucha yake mtazamo mpya kabisa,  alieleza.Wiki ijayo, Airtel Fursa itamalizia kwa kumwekea vifaa vya kisasa vikiwemo vifaa vya kukatia nyama, jokofu la kisasa la kuhifadhia nyama na vifaa vingine vinavyohitajika kwa kazi za bucha. Vifaa hivyo na gharama za utengenezaji vimegharimu Sh milioni tisa.Wakati wa shughuli hiyo ya makabidhiano, wafanyakazi wa Airtel walijiunga na wakazi wa Ngerengere ambao walijitokeza kumuunga mkono Mikidadi kwa kuwa na nidhamu kwa jamii inayomzunguka akiwa ni mfano wa kuigwa na vijana wenziwe.Mikidadi alishukuru Airtel kwa kumpatia fursa hiyo kwani vijana wengi wanahitaji msaada kama huo, lakini amepata nafasi yeye.  Bila kuwasahau nawashukuru sana wafanyakazi wa Airtel kwa kusaidia ukarabati wa bucha yangu kwani mtazamo huu mpya na vifaa vya kisasa utasaidia kuhamasisha wateja wangu na wale ambao hawakuwa wateja wangu,  alisema.