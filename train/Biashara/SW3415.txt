 Mkuu wa Mkoa wa Manyara, Alexander Mnyeti ameupongeza Mkoa wa Tabora kwa kuandaa Jukwaa la Fursa za Biashara.Mnyeti amesema leo mjini Tabora kuwa, jukwaa hilo la siku tatu litausaidia sana mkoa huo kwa kuwa mambo mengi yatajulikana na litazitangaza fursa zilizopo.Ameyasema hayo leo katika siku ya pili ya jukwaa hilo la nane tangu Kampuni ya Magazeti ya Serikali (TSN) ilipoanza kuyaandaa Februari mwaka jana mkoani Simiyu. Kwa hiyo mheshimiwa Mwenyekiti (Waziri Dk. Mwakyembe) sisi hasa kubwa tumekuja kujifunza na mimi kwa niaba ya wana Manyara tutajifunza mengi na Manyara tutayafanyia kazi, ni sehemu ya kujifunza, asanteni sana nawatakia kila la heri  amesema Mnyeti. Amempongeza Mkuu wa Mkoa wa Tabora, Aggrey Mwanri kwa juhudi za kuundeleza mkoa huo wenye rasilimali nyingi na vivutio vingi vya biashara. Kwa hiyo sisi kikubwa hasa tumekuja kujifunza na kuona mnavyofanya na kuona fursa za uwekezaji zilizopo mkoani Tabora lakini hasa nimpongeze sana mheshimiwa Mkuu wa Mkoa mzee Aggrey Mwanri kwa kazi kubwa anazofanya mzee Mwanri amekuwa ni mfano wa kuigwa, ni mwalimu wetu anatufundisha mengi hasa sisi ambao bado hatujafikia levo yake amesema.Mwanri amesema, kitendo cha Mnyeti kwenda kuhudhuria Jukwaa la Fursa za Biashara Tabora kinaacha alama moyoni mwake.Jukwaa la Tabora linahudhuriwa na wajumbe wa kada mbalimbali kadhaa akiwemo Waziri wa Viwanda, Biashara na Uwekezaji, Joseph Kakunda, wabunge wa mkoani Tabora, Mwenyekiti wa Bodi ya TSN, Hab Mkwizu na Kaimu Mhariri Mtendaji wa kampuni hiyo, Tuma Abdallah, na wafanyakazi wa kampuni hiyo.Wajumbe wengine ni wakuu wa wilaya za Tabora, wakurugenzi watendaji wa Halmashauri za mkoani humo, wakuu wa taasisi za Serikali na taasisi binafsi, wafanyabiashara na wajasiriamali.