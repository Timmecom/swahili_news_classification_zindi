 Mkataba huo ulitiwa saini jana na Mkurugenzi Mkuu wa TIB, Peter Noni na Mkurugenzi wa SNV, Niko Pater.Mkataba huo una lengo la kuhakikisha vijiji vyote vya Kanda ya Ziwa, vinakuwa na umeme wa kutosha.Mikoa sita ya Kanda hiyo Geita, Kagera, Mara, Mwanza, Shinyanga na Simiyu. Mkataba huo pia umefadhiliwa na Shirika na Maendeleo ya Nishati la Uholanzi (EnDev).TIB imeteuliwa kuwa mwenyeji wa Mfuko wa Motisha (RBF), wenye thamani ya Euro milioni moja, ambapo malengo yake makubwa ni kusaidia taasisi binafsi na kuendeleza soko la vifaa vya majumbani vinavyotumia jua, kama vile taa na kuchaji simu katika maeneo yaliyotengwa katika vijiji vya Kanda ya Ziwa.Mradi huo katika Kanda ya Ziwa, utaanza rasmi kwa sekta binafsi kuanzia Mei mwaka huu hadi Agosti mwaka 2017. Mradi huo unatarajia kusambaza huduma umeme kwa wateja wapatao 22,000,000.Mafanikio ya mradi huo, yatawezesha kupewa euro milioni tatu zingine katika awamu nyingine, zitakazosaidia pia sekta hiyo binafsi katika Kanda ya Ziwa.