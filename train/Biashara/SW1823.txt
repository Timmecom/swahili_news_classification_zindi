 MKOA wa Kilimanjaro umetenga ekari 4,296 kwa ajili ya shughuli za uwekezaji, katika wilaya za Moshi na Siha na kuomba wawekezaji wa ndani na nje ya nchi kuchangamkia fursa hiyo.Aidha katika utekelezaji wa agizo la Serikali la uanzishwaji wa viwanda 100 kila mkoa, tayari mkoa huo umeanzisha viwanda vipya 74 kwa kipindi cha Desemba 2017 hadi Agosti 2018 ambavyo vimezalisha ajira 787.Mkuu wa mkoa huo, Anna Mgh wira amesema hayo katika mahojiano kuhusu maendeleo ya mkoa huo katika nyanja mbalimbali hususan ufufuaji wa viwanda. Kati ya viwanda 74 vilivyoanzishwa hadi sasa, viwanda 48 ni vidogo sana, viwanda 23 ni vidogo, viwanda viwili ni vya kati na kiwanda kimoja ni kikubwa...tunaendelea kutekeleza mpango huu wa serikali,  amesema.Kuhusu maeneo ya uwekezaji, mkuu wa mkoa alisema wilaya ya Moshi umetenga maeneo ya Lokolova ekari 140 na ekari tisa eneo la Njia Panda wilayani hapa huku pia ekari nyingine 1,676 zikitengwa wilayani Siha.Amesema, pamoja na maeneo hayo lakini pia zipo ekari nyingine 2,471 chini ya Chama cha ushirika cha Lokolova ambazo zinafaaa kwa ajili ya uwekezaji wa aina mbalimbali.Mgh wira alisema pamoja na kutenga maeneo hayo lakini yanakabiliwa na ukosefu wa miundombinu ya maji, umeme na barabara na kwamba yakiwekewa miundombinu hiyo itasaidia kuwavutia zaidi wawekezaji wa ndani na nje ya nchi.Alisema katika kufufua viwanda, tayari mkoa umewasiliana na taasisi za serikali na binafsi ambapo viwanda vya Kilimanjaro Machine Tools Manufacturers Ltd, Karanga Footwear, Mamba Myamba Ginger vipo mbioni kufufuliwa kupitia Mfuko wa Hifadhi ya Jamii wa PSSSF.Hata hivyo mkuu wa mkoa alisema kiwanda cha dawa cha Twiga na kile cha kukoboa mpunga (KPHC) vimerejeshwa kwa msajili wa hazina ili kutafuta wawekezaji wengine.Alisema viwanda vya mbao, vibiriti na cha karatasi mwekezaji wake anaviuza huku kile cha magunia kimepewa muda wa ufufuaji.