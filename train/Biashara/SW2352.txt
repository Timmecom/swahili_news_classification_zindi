  Mheshimiwa Spika baadhi ya watu wametutaka kubinafsisha zao la karafuu kuingia katika soko huria kama mazao mengine...tumekataa kufanya hivyo kwa lengo la kulinda wakulima wetu na uchumi wa taifa,  alisema.Alisema Serikali imebinafsisha baadhi ya mazao ikiwemo mbata na mwani kwa wafanyabiashara binafsi lakini matokeo yake yamekuwa yakiyumba na wakulima kukata tamaa.Akifafanua zaidi alisema karafuu ndiyo nembo ya alama ya wananchi wa visiwa vya Unguja na Pemba kwa hiyo Serikali itaendelea kulinda maslahi ya bei yake katika soko la ndani na nje.Aidha Mazrui alisema sheria kali iliyowekwa katika muswada wa maendeleo ya zao hilo lengo lake ni kulinda maslahi ya zao hilo na vitendo vya uharibifu vinavyofanywa na wananchi ikiwemo magendo ya karafuu.Alisema ni marufuku karafuu kusafirishwa kutoka sehemu moja kwenda nyingine lengo lake kubwa kudhibiti magendo ya karafuu ambayo yamekuwa yakifanywa katika kipindi chote cha mavuno ya zao hilo Unguja na Pemba.Naye Mwakilishi wa jimbo la Ole, Hamad Masoud (CUF) alipinga utoaji wa kibali kutekelezwa na masheha kutokana na ukorofi wao kwa wananchi. Mheshimiwa spika mimi napinga usafirishaji wa karafuu kutoka sehemu moja kwenda nyingine lazima upate kibali kutoka kwa masheha...hawa watu ni wakorofi sana sote tunawafahamu,  alisema Masoud.Hata hivyo Waziri wa Nchi Ofisi ya Rais, Tawala za Mikoa na Idara maalumu za Serikali, Haji Omar Kheri alisema sheha yeyote atakayebainika kukataa kutoa kibali kwa mkulima kusafirisha karafuu zake kutoka sehemu moja kwenda nyingine atachukuliwa hatua kali za kisheria.Wajumbe wa Baraza la Wawakilishi walipitisha muswada huo ambao lengo lake kudhibiti kasi ya ukataji wa mikarafuu pamoja na uharibifu wake kwa matumizi ya mkaa.