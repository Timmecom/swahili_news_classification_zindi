 MAMLAKA ya Elimu na Mafunzo ya Ufundi Stadi (VETA) Shinyanga inatoa mafunzo ya kuongeza thamani madini ya almasi, quartz.Mafunzo hayo yanatolewa kwa kiwango cha kimataifa cha ukataji na ung arishaji wa madini ambapo tangu mwaka 2011 imetoa wataalamu 24 na wanane bado wanaendelea na mafunzo.Akizungumzia mafunzo hayo katika maonesho ya teknolojia ya dhahabu mjini Geita, Mwalimu wa Ufundi Veta- Shinyanga, Yona Mwambopa amesema mafunzo yanayotolewa miaka mitatu chuoni hapo yamevutia wengi kwani ukataji na ung arishaji wa madini vito una fursa nyingi."VETA iliona ianzishe mafunzo haya kwa sababu serikali ilizuia usafirishaji wa madini vito ambayo hayajachakatwa. Kwa kuanzia tulipata changamoto lakini sasa mambo yanaenda vyema,  amesema Mwambopa.Amesema sasa kuna wakataji na wang arishaji wa madini vito lakini wengi wao hawana viwango vya kimataifa na sasa nchini kuna wataalamu watano wanaotambulika kimataifa wanaokata."Wahitimu wetu wa kwanza waliopitia mafunzo ya ukataji walisifiwa kwa uwezo wa kufanya shughuli hiyo inayofanyika Arusha," alisema.Kuhusu kuongeza thamani kwenye madini vito yanayopatikana na dhahabu mkoa wa Shinyanga kilipo chuo, amesema ukataji na ungarishaji wa kitaalamu unatumika kupata thamani ya fedha.Ametolea mfano kilo moja ya madini vito ya quartz ina thamani ya Sh 50,000 lakini yanapokatwa na kufanyiwa ungarishaji, thamani ya gramu tano ya kile kitakachotengenezwa baada ya kukata itauzwa Sh 5,000 hivyo kilo moja ambayo ni sawa na gramu 1000, mkataji ataweza kupata zaidi ya Sh milioni moja.Mmoja wa wanafunzi anayesomea Ukataji na Ungarishaji, Jesca Jonathan alisema baada ya kuhitimu mafunzo, anatarajia kujiajiri kwa kuanzisha ofisi kukata na kung arisha Arusha."Sina mtaji wa kununua mashine za ukataji ambazo thamani yake ni shilingi milioni mbili. Ndugu waliniahidi nikihitimu wataninunulia ili nifungue ofisi yangu," amesema Jesca ambaye awali alikuwa na ndoto ya kuwa katibu muhtasi.