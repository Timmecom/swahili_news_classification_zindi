 Hayo yalibainishwa na Meneja Mkuu wa mgodi huo wa Biharamulo, Dennis Sebugwao katika hafla ya kusherehekea mwaka mmoja kwa kampuni hiyo.Aidha kutokana na kipato hicho mgodi huo umeilipa Halmashauri ya Wilaya hiyo ushuru wa Sh milioni 40.9 ikiwa ni asilimia 0.3 ya mauzo yake kwa mwaka mmoja. Sebugwao alisema kuwa dhahabu hiyo imepatikana kutoka maeneo ya West Zone na Mojamoja yaliyopo umbali wa kilomita tatu na nusu kutoka uzio wa mgodi. Matarajio ya mgodi ni kutafuta namna ya kuhakikisha uzalishaji wa dhahabu unaendelea kwa kiwango kikubwa na gharama nafuu ili kusaidia kukuza uchumi wa nchi na kuongeza nafasi za ajira kwa Watanzania kwa ajili ya maslahi ya Taifa zima,  alisema Sebugwao.Aliongeza kuwa pia mgodi huo umeajiri wafanyakazi wa Kitanzania 340 wa fani mbalimbali za kitaalamu, ajira za muda mfupi 43 kwa wakazi wa vijiji vilivyo jirani na mgodi na wakandarasi wa Kitanzania 281.Aliongeza kuwa mgodi umekuwa ukizisaidia jamii zilizo jirani na mgodi kupunguza changamoto mbalimbali zinazowakabili, ikiwa ni pamoja na kugawa madawati 1,500 kwa shule zenye upungufu katika Wilaya za Biharamulo, Muleba na Ngara, ujenzi wa choo cha wanafunzi Shule ya Msingi Mavota, ukamilishaji wa ujenzi wa madarasa manne Shule ya Msingi Mpago, ukarabati wa miundo mbinu pamoja kuwawezesha wananchi kiuchumi kupitia vikundi vitatu vya ujasiriamali kwa kununua vyakula vya asili, mbogamboga na matunda wanayozalisha.