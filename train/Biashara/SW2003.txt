 Ushauri huo ulitolewa jijini Dar es Salaam na Mkurugenzi Mtendaji wa Benki ya Wanawake (TWB), Magreth Chacha wakati akizungumza masuala mbalimbali na wanawake wa Kimara Kilungule.Alisema wanawake wengi wamekuwa wakielekeza fedha zao katika sehemu zisizowasaidia na zisizo na tija kwa siku za mbeleni, na kubakia kulalamika wanapofiwa ama kuachana na waume zao huku wakibaki mikono mitupu bila kuwa na mali. Wanawake kuweni wabunifu achaneni na umasikini kuanzia majumbani mnachangia sana harusi na hata kununua vito vya thamani kwa ajili ya kujipendezesha na kusahau kutumia fursa kujimilikia mali,  alisema Magreth.Alisema wanawake ni vyema wakatambua kuelekeza fedha zao katika mali.  Mthubutu na kuwa na nidhamu kisha kujiamini katika kusonga mbele katika shughuli za maendeleo,  alisema.Alisema suala la kumiliki mali kwa wanawake liwe ndilo azimio la kila mmoja, na ikifahamika kuwa kutokana na kukosa mali ndio sababu kuu ya kulalamika kwa wanawake walio wengi. Hatukumbuki kununua mali  ndio maana tunalalamika tumebakia kuwa wategemezi na kukimbia kimbia,  alisema Magreth na kuongeza kuwa wanawake wachangamke waelimishane, kufundishana na kuhakikisha wanaingia katika mtandao wa kibiashara unaofaa.Kuhusu kuingia katika mtandao ya kibiashara alisema kamwe wanawake wasisubiri kuchaguliwa badala yake wachangamke wakitambua ni rafiki yupo bora mwenye manufaa kwake atakayeweza kuambatana naye.Alisema mara kwa mara wanawake wawe ni wenye kukumbuka malengo waliyojiwekea kama yanatimizwa ipasavyo, wajitathmini kwa kuwa itakuwa ni wakati wa kukumbuka waliposahau na kuchukua hatua katika kukuza uchumi.Kwa upande wake, mmoja wa wanawake wa Kilungule, Yusta Vakolavene alipongeza nasaha zilizotolewa na kiongozi huyo wa Benki ya Wanawake na kuwataka wanawake kuchukua hatua ili kujiimarisha kiuchumi na kuepuka kuendelea kuwa tegemezi.