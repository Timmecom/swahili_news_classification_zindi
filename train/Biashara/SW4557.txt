 Alisema hayo jana bungeni, alipokuwa akijibu hoja ya Mbunge wa Viti Maalumu, Susan Lyimo (Chadema), aliyedai katika swali lake la nyongeza kuwa, fedha hizo zinatolewa kwa kufuata itikadi za chama.Akifafanua jibu hilo, Chiza alisema mifuko ni mingi na mingineiko katika sekta, na suala muhimu ni kwa wajasiriamali kufahamu kwanza mifuko hiyo na maeneo ilipo.Chiza alisisitiza kuwa itikadi ya chama si masharti ya kupata mikopo, kwa kuwa walengwa ni Watanzania wote wa kipato cha chini na hata agizo la Rais Jakaya Kikwete, lilitaka wanufaika wawe wajasiriamali wadogo.Kuhusu utendaji wa mifuko hiyo, Chiza alisema Serikali inafanya tathmini ya waliopata mikopo na karudisha kwa kuwa mikopo hiyo itakuwa endelevu pale tu waliopatiwa watakapoirudisha kwa wakati, ili wengine nao wapate.Awali katika swali la msingi, Mbunge wa Viti Maalumu, Josephine Genzabuke (CCM), alisema mfuko wa wajasiriamali wadogo, maarufu  Mabilioni ya JK  umevutia vijana wengi lakini masharti ya kupata fedha hizo yamekuwamagumu.Genzabuke pia alitaka Serikali ieleze ina mkakati gani wa kuhakikisha mfuko huo unakuwa endelevu kwa lengo la kunufaisha wanyonge.Akitoa majibu ya hoja hiyo, Chiza alisema lengo la mfuko huoni kuwezesha wananchi wa mijini na vijijini kupata mikopo na kuanzisha au kuendeleza shughuli za kiuchumi ili kuongeza ajira na kipato.Alisema masharti ya kupata mkopo huo si magumu ikilinganishwa na ile inayotolewa na mabenki, kwa sababu riba inayotozwa kwa mikopo hiyo ni asilimia 10, ikilinganishwa na ile inayotolewa na mabenki ambayo ni zaidi ya asilimia 20.Mbali na riba ndogo, Chiza alisema pia wananchi ambao wanapata mikopo hiyo, hawahitaji kuwa na dhamana kama ilivyo katika mabenki.Katika kuhakikisha inakuwa endelevu, Chiza alisema tathimini itakayofanyika italenga kubaini vikundi na wajasiriamali walionufaika, shughuli wanazozifanya, maendeleo ya shughuli hizo na changamoto zilizojitokeza.Alisema matokeo ya tathimini hiyo itakayofanyika mwakani, yataiwezesha Serikali kuendeleza mfuko huo kwa njia bora zaidi, ikiwemo kuandaa utaratibu mzuri zaidi wa mikopo hiyo.