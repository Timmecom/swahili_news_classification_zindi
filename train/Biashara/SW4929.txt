 Mvuvi huyo ameibuka mshindi kwenye promosheni ya Airtel Yatosha Zaidi.Akizungumza wakati wa hafla ya kukabidhiwa gari lake, Gweso alisema awali alipopigiwa simu na Airtel alipuuzia hakuamini kabisa kama ameshinda gari mpaka ndugu zake walipompigia na yeye kwenda ofisi za Airtel na kukuta kweli ameshinda.Alisema kwamba hajawahi kumiliki gari, hivyo usafiri huo utamsaidia katika biashara zake za uvuvi. Akizungumza wakati wa kukabidhi gari kaimu katibu wa wilaya ya Sengerema, Aaron Laizer alimpongeza Gweso kwa kuibuka mshindi na kudhihirishia wakazi wa Sengerema kuwa promosheni hiyo ni ya ukweli na zawadi zinatolewa.Aidha aliwashukuru Airtel kwa kutoa huduma bora za mawasiliano nchini ambazo zimerahisisha shughuli za kiuchumi, kijamii na kiusalama na kwa kuanzisha promosheni inayowazawadia wateja wake, ikiwa ni fursa ya wateja wa kampuni hiyo kujijengea uwezo wa kiutendaji.