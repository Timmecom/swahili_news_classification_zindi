 Rai hiyo ilitolewa jana na Waziri wa Nchi Ofisi ya Waziri MKuu(Uwekezaji na Uwezeshwaji), Dk Mary Nagu wakati akifungua Mkutano Mkuu wa Taasisi ya Sekta Binafsi nchini (TPSF).Alisema ukosefu wa rasilimali watu wenye ubora ni kikwazo kikubwa kwa wawekezaji wanaokuja kuwekeza nchini.Waziri Nagu alisema baadhi ya wawekezaji wanakosa wataalamu wenye ujuzi stahiki wa kuwasaidia katika kuendeleza sekta husika ambayo imewekezwa.Alisema serikali kwa upande wake imeimarisha mazingira ya uwekezaji kwa kuimarisha miundombinu ya kiuchumi, kusimamia sheria za nchi na kulinda amani na utulivu, ikiwa ni kama njia mojawapo ya kuweka mazingira bora ya uwekezaji.Aliongeza kwa sasa serikali inaandaa sera ya taifa ya maendeleo ya sekta binafsi kwa kushirikiana na TPSF kwa lengo la kuhakikisha kuwa watanzania wananufaika na biashara.Alisema pia serikali katika kuhakikisha hilo linafanyika, itatumia Mabaraza ya Biashara ya Mikoa na Wilaya kubaini mahitaji ya sekta binafsi na kufanya tathmini ya gharama za kufanya biashara kwenye miko na wilaya. Sasa katika kuhakikisha kuwa hili linafanikiwa kirahisi, uzoefu utakaopatikana utatuwezesha kuchukua hatua za kupunguza muda wa gharama za kufanya biashara na kuwekeza hapa nchini,  alisema Dk Nagu.Aliongeza;  kwa sasa kampeni ya kutumia Bidhaa za Huduma za Tanzania imeanza kupata mafanikio makubwa kwa kuwa tayari watanzania wameanza kutengeneza bidhaa zenye ubora na zinazohimili ushindani .Kwa upande wake, Mwenyekiti wa TPSF, Reginald Mengi alisema kuwa katika mkutano huo wa mwaka wanajadili masuala mbalimbali kuhusu maendeleo na changamoto.