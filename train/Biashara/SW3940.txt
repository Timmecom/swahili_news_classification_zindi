 Akikabidhi vifaa hivyo Meneja wa huduma kwa jamii wa Airtel, Hawa Bayumi alisema, vifaa hivyo vitamuwezesha Godfrey kukuza biashara na kuongeza kipato cha biashara yake.Bayumi alisema mpango huo wa kuwawezesha wajasiriamali vifaa ni sehemu ya mpango wa kampuni hiyo wa kuwawezesha vijana ambao wengi ni wateja wao. Sisi kama kampuni ya mawasiliano tumeona ni vizuri kushirikiana na wajasiriamali na hasa vijana wenye umri kati ya miaka 18-24 ili kuhakikisha tunawawezesha na kukuza mitaji yao ya biashara kwa mafunzo na vifaa,  alisema Meneja huyo.Awali akipokea msaada huo Manjavila aliishukuru Airtel kwa vifaa hivyo na kuahidi kuendeleza zaidi biashara hiyo ili kutimiza ndoto zake za kuwa mfanyabiashara mkubwa. Sikuamini kama naweza kufikia malengo yangu katika biashara hii, naahidi kuongeza juhudi na kutumia vyema msaada huu ili kuhakikisha nakuza na kuendeleza biashara yangu,  alisema Manjavila.Mama mzazi wa Manjavila, Aziza Nachenda, alisema amefurahishwa na msaada alioupata kijana wake. Hatuamini kama leo ndugu yetu ameweza kuwa miongoni mwa wajasiriamali wakubwa kwani imekuwa ni ndoto yake ya muda mrefu na sisi tunadhani sasa atafikia malengo yake,  alieleza ndugu wa mshindi huyo.Kampuni ya simu ya Airtel inazunguka nchi nzima kukutana na vijana kwa lengo la kuwapa elimu ya ujasiriamali na kisha kutoa uwezeshaji kwa vijana.