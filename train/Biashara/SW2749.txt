 Mkurugenzi Mtendaji wa Benki hiyo, Margareth Chacha, alisema mwishoni mwa wiki kuwa wanawake waishio Washington, Virginia na Maryland (DMV), walituma mwaliko kwa benki yake kwenda kuwaelezea namna gani watanufaika endapo watawekeza kwenye benki hiyo. Nilikutana nao Chicago na tulikuwa na mazungumzo marefu yaliyozaa matunda na vilevile niliwahakikishia ni namna gani benki ilivyojizatiti kuwajengea uwezo wanawake na vijana hapa nchini,  aliongeza.Alisema wanawake hao pia walitaka kujua kama TWB ina sera yoyote ambayo inaweza kuwasaidia wanawake ambao wanaishi ughaibuni na pia kutoa kipaumbele kwa ukombozi wa mwanamke.Chacha alisema, Watanzania wengi wanaoishi Marekani na nchi nyingine za ughaibuni wanashindwa kuunga mkono shughuli mbalimbali za kijamii na maendeleo hapa nchini kwa sababu wana wasiwasi wa kupotea kwa fedha zao.Kwa mujibu wa Chacha, wanawake hao waishio ughaibuni mara nyingi huwa wanashindwa kununua bidhaa kutoka Tanzania kwa kuhofia gharama na mara nyingine inalazimika kumtuma mtu kuja kuzifuata.