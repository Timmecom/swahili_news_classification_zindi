 Makubaliano haya ni awamu ya kwanza ya uendelezaji wa hekta 110 za eneo hilo huru la bandari, ambalo limetengwa na Serikali kwa ajili ya uwekezaji mbalimbali.Hekta hizo 10 zitaendelezwa kwa kuwekewa miundombinu inayotakiwa na kisha kugawiwa kwa kampuni za kimataifa, zinazofanya kazi za kutoa huduma mbalimbali kwa kampuni zinazofanya kazi ya utafiti wa mafuta na gesi katika Mkoa wa Mtwara.Kitakapomalizika, kituo hiki cha huduma kwa kampuni zinazofanya utafiti wa gesi na mafuta mkoani Mtwara kitakuwa cha kipekee, si kwa Tanzania pekee bali katika ukanda mzima wa Mashariki na Kusini mwa Afrika.Utiaji saini makubaliano hayo ya kihistoria mwishoni mwa wiki jijini Dar es Salaam, ulifanywa na Mkurugenzi Mkuu wa EPZA, Dk Adelhelm Meru na Kaimu Mkurugenzi Mkuu wa TPA, Madeni Kipande.Utiaji saini ulishuhudiwa na Waziri wa Uchukuzi, Dk Harrison Mwakyembe na Naibu Waziri wa Viwanda na Biashara, Gregory Teu.Akizungumza kwenye hafla hiyo, Dk Mwakyembe alisema hatua hiyo inatoa fursa kwa kampuni za kimataifa, zinazotoa huduma kwa kampuni za utafiti na uzalishaji wa gesi na mafuta kuwekeza Mtwara na pia kutoa huduma zake katika Afrika.Waziri Mwakyembe alisema kampuni saba ziko tayari kuwekeza katika eneo hilo. Alitaka mamlaka husika kuhakikisha zinafanya haraka na kwa usahihi matayarisho yote yanayotakiwa ili kampuni hizo ziweze kuanza kufanya kazi mara moja. Mamlaka husika hazina budi kumaliza haraka na kwa usahihi matayarisho yanayotakiwa ili uwekezaji huu uanze mara moja,  alisema.Alisema kabla ya hapo kampuni hizo zilikuwa zikitoa huduma zake kutokea Mombasa, Kenya na Afrika ya Kusini. Waziri Teu alisema hatua hiyo ni muhimu kwa uchumi wa Tanzania. Mtwara na Tanzania sasa vinafunguka zaidi,  alisema, na kuongeza kuwa baada ya kuanza kazi, kampuni hizo zitazalisha ajira kwa Watanzania na kuongeza wigo wa kodi kwa Serikali.Kwa upande wake, Dk Meru alisema hatua hiyo ni muhimu kwa kuwa kampuni hizo zitatoa huduma kwa kampuni zinazofanya utafiti na uzalishaji wa gesi na mafuta katika nchi za Kusini na Mashariki ya Afrika Alisema ujio wa kampuni hizo pia utasaidia katika kuendeleza sekta nyingine kama hoteli na kilimo katika Mkoa wa Mtwara.Baadhi ya kampuni zilizoonesha nia ya kuwekeza katika eneo hilo la hekta 10 ni Schlumberger, Weatherford and Halliburton International Inc kutoka Marekani.Nyingine ni Lena, FFF (T), Alpha Group and Queensway kutoka Dubai na Uingereza; Altus Tanzania Ltd kutoka Singapore; Tans Ocean Industries & Services Ltd ya Dubai na Intershore Tanzania Ltd ya Afrika Kusini.