 Washindi hao, walikabidhiwa pikipiki zao jana katika hafla iliyofanyika Makao Makuu ya ofisi za Vodacom zilizoko Mlimani City, Dar es Salaam.Nyangige aliyekuwa kivutio katika makabidhiano ya zawadi hizo, akizungumza jana alisema;  Mimi ni dada wa kazi za ndani sasa nitaendelea kufanya kazi zangu na kumtafuta kijana ambaye ataiendesha bodaboda hii na kuniletea fedha ili niweze kujiendeleza zaidi na ninaamini baada ya siku sitaweza tena kuendelea kuwa dada wa kazi na nitakuwa mjasiriamali. Mshindi mwingine, Steven Masawe ambaye ni Mwalimu wa Chuo cha VETA Dar es Salaam, akiwa mwenye furaha baada ya kukabidhiwa zawadi yake ya pikipiki, alisema;  Nimeshiriki promosheni hii kwa ari sana nikijua ipo siku nitashinda. Imekuwa kweli pikipiki hii nitaipeleka kijijini kwetu migombani, Kibosho- Moshi, ikawasaidie katika usafiri kwani kutoka kijijini kwetu hadi kufika mjini ni takribani kilomita 45 na usafiri ni wa taabu sana sasa kutokana na kuwa mteja wa Vodacom nimewatatulia tatizo la usafiri. 