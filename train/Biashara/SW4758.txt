 Akizungumza na waandishi wa habari juzi baada ya kukutana na kuzungumza na ujumbe wa wafanyabiashara hao, Naibu Waziri wa Nishati na Madini, Charles Kitwanga alisema wafanyabiashara hao wameonesha nia kubwa ya kuwekeza zaidi katika sekta ya nishati.Alisema wafanyabiashara hao, watakapowekeza katika sekta hiyo, ajira zaidi zitaongezeka kwa watanzania, hivyo kuwasaidia kuondokana na umaskini wa kipato.Kaimu Mkurugenzi wa Uendelezaji wa Mafuta na Gesi Tanzania wa Shirika la Maendeleo ya Petroli Tanzania (TPDC), Joyce Kisamo alisema zilitangazwa zabuni, lakini kampuni kutoka Ujerumani ndiyo ilishinda zabuni hiyo ya ujenzi wa kiwanda cha mbolea na sasa wapo katika mazungumzo.Hata hivyo, alisema wameonesha nia ya kushirikiana na wawekezaji wa ndani ambapo watanzania wengi zaidi wataajiriwa na sekta ya kilimo, itakuwa kutokana na upatikanaji wa mbolea ya uhakika itakayozalishwa nchini na kiwanda hicho.Aliwataka wawekezaji wa gesi kuongeza nguvu katika uzalishaji wa gesi ili iweze kutosheleza mahitaji hasa katika uwekezaji wa viwanda.Aidha alisema miradi yote inayowekezwa inaangalia usalama wa mazingira ili kuepuka athari za mazingira zinazochangia mabadiliko ya tabianchi.