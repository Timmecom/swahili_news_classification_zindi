 Katibu Mtendaji wa NEEC, Beng I Issa alisema hayo katika hafla ya kukabidhi mikopo yenye thamani ya Sh milioni 175 iliyotolewa kwa vyama viwili vya kuweka na kukopa mkoani Kigoma.Alisema ipo fursa kubwa kwa vijana waliomaliza vyuo vikuu kubuni biashara ambazo zitapatiwa mikopo kutoka taasisi za fedha chini ya mpango uliowekwa na baraza hilo ambao kwa kiasi kikubwa, utasaidia kuwapatia ajira vijana wengi wanaomaliza vyuo vikuu.Akizungumza katika kukabidhi hundi hizo, Ofisa Mtendaji Mkuu wa Benki ya Posta (TPB), Sabasaba Moshingi alisema matumizi ya huduma za kibenki nchini yako chini kwa maana kwamba asilimia 14 ya Watanzania ndiyo wenye akaunti za kibiashara.NEEC kupitia TPB imetoa mkopo wa Sh milioni 175 kwa vyama vya akiba na mikopo vya Ishimwe na TWCC vyenye wanachama wapatao 40.Mkuu wa Mkoa wa Kigoma, Issa Machibya alisema mikopo inayotolewa na taasisi za fedha ni muhimu katika kukuza shughuli za kiuchumi. Alihimiza wananchi kutohofu kuchukua mikopo.