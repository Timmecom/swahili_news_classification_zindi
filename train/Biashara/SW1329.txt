 Salum aliyasema hayo jana jijini hapa wakati akizungumza kwenye mkutano Taasisi ya Kodi Barani Afrika (ATI) ulioshirikisha wadau wa kodi kutoka nchi 19 barani Afrika pamoja na wawekezaji kutoka nchi za nje wanaokutana kwa siku tatu kwa ajili ya kujadili masuala ya ukusanyaji wa kodi na kuongeza mapato.Alisema Tanzania ni kati ya nchi inayojitahidi kukusanya mapato yake ya ndani, lakini licha ya kukusanya mapato ya ndani bado ukusanyaji wa mapato katika sekta ya madini na gesi yanahitaji uzoefu zaidi kwa nchi mbalimbali utakaosaidia TRA kukusanya mapato kwenye sekta hizo.Alitoa rai kuwa wanasiasa nao wana mchango mkubwa katika sekta mbalimbali hivyo ni vyema nao pia wakashirikishwa kwenye majadiliano ili tija iongezeke kwenye ukusanyaji wa kodi za ndani.Naye Kamishna Mkuu wa Mamlaka ya Mapato Tanzania (TRA), Rished Bade alisema lengo la mkutano huo ni kupata uzoefu wa kukusanya mapato katika sekta ya madini na gesi ndio maana wamealika wadau kutoka nchi 19 za Bara la Afrika pamoja na wawekezaji kwa ajili ya kubadilishana uzoefu juu ya kukusanya kodi zaidi na kuongeza mapato ya ndani.