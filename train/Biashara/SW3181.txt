 Akizungumza jana wakati wa makabidhiano hayo, Mwenyekiti wa Bodi ya Wakurugenzi wa Benki ya Covenant, Balozi Salome Sijaona alisema benki inatoa kipaumbele kwa watu wote ambao hawajafikiwa na huduma za kibenki. Benki yetu iko katika mstari wa mbele kuwawezesha Watanzania na wajasiriamali ambao hawako katika sekta rasmi na hawajafikiwa na huduma za kibenki, katika kuhakikisha tunafikia malengo haya, tumeweza kushirikiana na wadau wengine kuhakikisha tunafikisha huduma zetu kwa watu wote,  alisema.Kwa mujibu wa Sijaona, wamekabidhi basi kubwa kwa kikundi cha Mshikamano cha Wilaya ya Temeke. Pia wametoa pikipiki za magurudumu matatu nane kwa wajasiriamali wanane. Wametoa pia pikipiki za kawaida nne. Tunaamini kuwa kwa kuwapa mikopo ya aina hii tutawawezesha wajasiriamali kuweza kujiendeleza kwa manufaa na kubadilisha maisha yao,  alisema.Mkurugenzi Mtendaji wa Benki hiyo, Sabetha Mwambenja, alisema benki yake imekuwa mstari wa mbele katika kufanikisha agizo lililotolewa na Rais Jakaya Kikwete katika kuhakikisha kuwa benki zote zinawapa kipaumbele Watanzania ambao hawajafikiwa na huduma za kibenki hasa walioko maeneo ya nje ya miji ambao ni zaidi wote ambao wamefikiwa na huduma za kibenki hadi sasa. Tumewekeza nguvu zetu katika kufikia Watanzania walio nje ya miji na wale ambao hawajafikiwa kabisa na huduma za kibenki na tunaamini kuwa kwa Ushirikiano wetu na Chama cha Wajasiriamali wasio katika sekta rasmi tunaweza kuyafikia malengo haya na kuwa benki ya mfano katika kutekeleza agizo la Mheshmiwa Rais,  alisema na kuongeza;Alitoa mwito kwa Watanzania hasa wanawake kujiunga na huduma za kibenki katika benki hiyo. Mwenyekiti wa kikundi cha Mshikamano, Charles Rweyemamu alisema wamefurahi kupokea msaada huo wa basi. Alisema wanaona hiyo ni fursa ya kujikomboa kiuchumi.