 Katika promosheni hiyo iliyoanza mwishoni mwa Novemba mwaka jana, inayolenga kurudisha sehemu ya pato la kampuni kwa jamii inayoizunguka, wateja 82 wameibuka washindi katika droo za kila siku na kila wiki.Akizungumza baada ya kupata washindi wa wiki ya kwanza ya awamu ya pili ya promosheni , katika droo iliyochezwa juzi, Meneja wa Huduma za Kijamii wa Airtel Tanzania, Hawa Bayuni alisema zaidi ya Sh milioni 324 zilitengwa kama zawadi ya fedha taslimu kwa ajili ya promosheni. Mwenendo wa washiriki wa Mimi ni Bingwa kuendelea kujikusanyia pointi unazidi kuvutia. Watu wengi wameona kuwa wakicheza zaidi, wanajikusanyia pointi zaidi na hivyo kujiongezea nafasi zao za ushindi katika promosheni.Bado kuna zawadi nyingi zaidi kushindaniwa, ikiwemo zawadi kubwa ya Shilingi milioni 50,  alisema Hawa.Mmoja wa washindi wa droo ya wiki hii, Saidi Abdallah Kitambuliyo, ambaye pia ni Diwani wa Kata ya Kiwalani, Wilaya ya Ilala, jijini Dar es Salaam, aliishukuru Kampuni ya Airtel kwa kumsaidia kuanza mwaka mpya wa 2014 kwa kishindo.Alisema fedha hizo amejishindia wakati muafaka ambapo bajeti yake kwa Januari 2014 ilikuwa imekausha akiba zake zote. Ninafuraha kubwa kuwa nitauanza mwaka 2014 kwa kishindo,  alisema.Bayuni alisema washindi wa tiketi watapata fursa ya kuchagua mtu mmoja wa chaguo lake atakayeongozana naye kufurahia safari iliyolipiwa gharama zote za kwenda kuangalia mechi moja kwa moja ) za klabu ya Manchester United katika uwanja wa Old Trafford, Uingereza.