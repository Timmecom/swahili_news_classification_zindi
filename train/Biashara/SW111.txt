 Mkurugenzi Mtendaji, wa mfuko huo, Stephen Emmanuel alisema mafunzo hayo yatafanyika kwa siku tatu kuanzia keshokutwa katika ukumbi wa JKT Mgulani, Temeke jijini Dar es Salaam. Lengo la mafunzo haya kwa mwaka huu ni kuwaelimisha wanawake jinsi ya kupata mitaji kwa ajili ya biashara, masoko pamoja na stadi za ujasiriamali, alisema.Katika semina hiyo mada kuu zitahusu Uwekezaji na Ukuzaji mtaji, Utunzaji wa Kumbukumbu za Biashara kwa Kutumia Mashine za Elektroniki(EFDs), Kuwaunganisha Wazalishaji na Masoko, Mbinu za kushiriki Maonesho ya Biashara, Utaalamu wa Kusindika Mazao, Usajili na Matumizi ya  Bar Code  na nyinginezo.Aidha, elimu juu ya maradhi sugu yanayorudisha nyuma maendeleo ya wanawake itatolewa na jinsi ya kujikinga dhidi ya Malaria, Dengue, Saratani ya Matiti na Shingo ya Uzazi pamoja na Fistula.