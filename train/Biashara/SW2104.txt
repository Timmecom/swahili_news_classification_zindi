 Mkurugenzi wa CRDB Kanda ya Mbeya, Benson Mwakyusa alisema hayo alipokuwa akifungua semina ya mafunzo ya huduma kwa wateja yaliyotolewa kwa mawakala.Mwakyusa alisema kupitia mawakala wa fahari huduma, CRDB imepanua wigo wa kutoa huduma tofauti na wakati ambao ilitumia matawi yake pekee kutoa huduma za kibenki. Ni vigumu kwa benki kujenga tawi lake kila sehemu, lakini kupitia nyinyi tumewafikia watu wengi zaidi. Kwetu ni fahari kufanya kazi na nyinyi kwa kuwa tunawarahisishia kazi wateja wetu,  alisema.Kwa upande wake mwezeshaji wa mafunzo hayo kutoka CRDB Idara ya Masoko, Utafiti na Huduma kwa Wateja,Willy Kamwela aliwataka mawakala wa  fahari huduma  kuzingatia ubora katika utoaji huduma za miamala kwa wateja wao.Kamwela aliwataka kutambua madhara yanayoweza kutokea kutokana na huduma mbaya kwa wateja hivyo kuwasihi kuwa na mbinu za kiubunifu zitakazowezesha kuwavutia wateja badala ya kuwakimbia.