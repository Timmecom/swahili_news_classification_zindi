  TNBC inaendelea vema na maandalizi ya mkutano huo na hivyo wadau wote kupitia Taasisi ya Sekta Binafsi (TPSF) watashiriki na kutoa michango yao kwenye mkutano kwa ajili ya kukuza biashara na uwekezaji hapa nchini,  alisema Dk Nagu.Alisema uchumi wa nchi unategemea sekta hiyo na Serikali kazi yake ni kuweka mazingira bora ya sekta hiyo kufanya biashara na uwekezaji katika mazingira yanayochangia kukua kwa biashara zao.Aliongeza kusema mkutano huo ni chombo muhimu cha majadiliano ambapo kila upande utatoa maoni yake kwa nia ya kuboresha shughuli za kiuchumi kwa kutumia rasilimali ambazo nchi hii imejariwa kuwa nazo. Jukwaa hili ni sehemu muhimu ya kuongelea hasa Sekta Binafsi kwa kuwa wao ndiyo waliobeba dhamana ya kuendesha uchumi wa nchi,  alisisitiza.Alisema mkutano hutumika pia kuzungumzia changamoto mbalimbali zikiwemo za vijana wengi kutokuwa na ajira ambapo sehemu pekee ya kukuza ajira hizo ni kuimarisha Sekta Binafsi iweze kutoa ajira nyingi kwa vijana. Nchi ina ardhi nzuri kwa kilimo, madini, mbuga za wanyama, bandari na Mlima Kilimanjaro, gesi na shughuli za utalii na baadaye mafuta, tukiweza kuzitumia kwa mafanikio tunaweza kupiga hatu zaidi ya nchi kama Singapore,  alisisitiza.Waziri Nagu, alisema Benki Kuu (BoT) na Wizara ya Fedha zinahitajika kuona namna ya kuimarisha taasisi za fedha ili sekta hiyo iweze kupata mikopo ya kuendeleza biashara na uwekezaji.Alisema ili Tanzania iweze kufikia malengo yake inahitajika kuwa na viwanda vya kisindika mazao yake na kulitumia soko lenye jumla ya watu milioni 700 katika nchi za Jumuiya ya Maendeleo Kusini mwa Afrika,(SADC), na Jumuiya ya nchi za Afrika Mashariki (EAC).Kwa upande wake Katibu Mtendaji wa Bazara, Raymond Mbilinyi alisema Taifa lina kila aina ya utajiri wa kuweza kupiga hatua kiuchumi, hivyo mkutano huo ndiyo sehemu ambayo wadau watapata fursa ya kuzungumza masuala hayo. Sisi kama Baraza tumejiandaa vizuri na maandalizi yake yamekamilika, alisema na kuongeza kuwa wataalamu mbalimbali wameandaliwa kutoa mada.