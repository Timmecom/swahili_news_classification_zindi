 Akitoa mada kwenye warsha iliyoandaliwa na Taasisi ya Utafiti wa Kupunguza Umasikini (REPOA), Profesa Ndulu alisema kwa sasa sio kweli kwamba watu wote asilimia 80 ya wanaoishi vijijini wanashughulika na kilimo na akasema kuwa kuna haja sasa ya kufanya utafiti kubaini ni asilimia ngapi ya Watanzania wanajihusisha na kilimo peke yake.Profesa Ndulu alitaja sababu kadhaa ambazo zimechangia kuwepo na mageuzi makubwa ya kiuchumi nchini ambazo ni madini, maliasili, teknolojia ya mawasiliano pamoja na jiografia ya nchi.Ndulu alisema sekta ya utalii kwa sasa ndio kinara wa kuipatia nchi fedha nyingi na kuzipiga kumbo sekta ya madini pamoja na kilimo.Alisema kilimo kimeshuka kwani kinachangia asilimia 21 kwa sasa kutoka asilimia 30 mwaka 1998.Sekta ya viwanda kwa mujibu wa Profesa Ndulu inapaa kwani sasa inachangia asilimia 22 kutoka asilimia 17.7 mwaka 1998 wakati Sekta ya Huduma katika pato la taifa inachangia asilimia 59 kutoka asilimia 45.Gavana huyo wa Benki Kuu alisema vyanzo vikubwa vya mapato kwa nchini sekta ya huduma pamoja na sekta ya viwanda.Kuhusu mapato ya fedha za kigeni, asilimia 90 yanatokana na bidhaa ambazo sio za kilimo wakati asilimia 10 tu ndio inatokana na mauzo ya mazao ya asili kama kahawa, pamba, chai, tumbaku na katani.Gavana alisema kwamba mchango wa viwanda katika kuuza nje pia umeongezeka kutoka dola za Marekani milioni 35.7 mwaka 1998 hadi kufikia dola za kimarekani bilioni 1.3 mwaka jana.Alisema mchango wa sekta ya usafirishaji umeongezeka kutoka Dola za Marekani milioni 42 hadi kufikia Dola milioni 850.