 Mkurugenzi wa Uhusiano wa Umma wa kampuni hiyo, Zuhura Hanif alisema jana kuwa, droo hiyo ya bahati nasibu itachezeshwa kwa mwezi huu na inahusisha wateja wao wote.Alisema pikipiki zitakazoshindaniwa ni nne na zitakuwa zikitolewa kwa mshindi kila wiki baada ya droo kuchezeshwa na itahusisha wateja wote wa kampuni hiyo nchi nzima.Alisema ili kushiriki na kuibuka na pikipiki itambidi mteja kujiunga na kifurushi cha malipo ya kuanzia Sh 10,000 na kuendelea ambapo nambari ya kadi yake ya kisimbuzi ndiyo itakayotumika kushindanishwa. Dhumuni la droo hii ya mwezi ni kurudisha fadhila kidogo kwa wateja wetu ukizingatia tutakuwa na mapumziko mafupi ya sherehe za Pasaka nyumbani na familia zetu, hivyo tunawahimiza wateja wetu kulipia vifurushi vyao kuburudika huku wakisubiri kushinda zawadi ya pikipiki,  alisema.Hata hivyo, alisema kampuni hiyo inaendelea kuboresha huduma zao ili kuhakikisha wateja wao wanapata huduma bora zenye viwango vinavyokubalika.