 Huduma hii mpya itawawezesha wateja wa Airtel kutuma pesa kutoka kwenye akaunti zao za benki kwenda kwenye akaunti zao za Airtel Money na kutoka akaunti zao za Airtel Money kwenda kwenye akaunti zao za benki wakati wowote.Akizungumza katika uzinduzi wa huduma hiyo Meneja Uhusiano wa Airtel, Jackson Mmbando alisema:  Huduma hii ina lengo la kuwawezesha wateja wetu kufanya miamala yao mbalimbali ya kifedha wakati wowote kwa usalama zaidi . Kwa kutambua kuwa Finca sasa ni Taasisi ya Kibenki tumeona ni vyema kuungana nao na kuwawezesha kutoa huduma za kuhamisha pesa zenye usalama na kwa gharama nafuu kupitia simu za mkononi kwa wateja wao nchi nzima,  aliongeza.Kwa upande wake Meneja Masoko wa Airtel Money, Stephen Kimea alisema,  ili mteja aweze kufaidika na huduma hii ni lazima awe amejisajili kwenye huduma ya Airtel Money na Finca.Kuhusu huduma hiyo Meneja wa Kanda ya Dar es Saalam wa benki ya Finca Microfinance, Sarah Daffer alisema huduma hiyo itasaidia kuongeza ufanisi kwenye matawi zaidi ya 26 nchini.Aliwashukuru Airtel kwa kuungana nao kupitia huduma za Airtel Money.  Tunaamini ushirikiano si utatuwezesha kuongeza idadi ya wateja wetu tu bali utasaidia kuongeza idadi ya miamala inayofanyika kwa urahisi na salama,  alisema.