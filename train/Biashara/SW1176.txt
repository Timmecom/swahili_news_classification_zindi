 Rais John Magufuli amewapongeza wananchi mkoani Pwani na viongozi wao kwa utayari wao wa kupokea wawekezaji wa viwanda.Rais Magufuli ametoa pongezi hizo kupitia Makamu wa Rais Samia Suluhu Hassan aliyemwakilisha kufungua maonesho ya pili ya viwanda mkoa wa Pwani.Hotuba ya mama Samia imesomwa na Naibu Waziri wa Viwanda na Biashara mhandisi Stella Manyanya. Na anawashukuru sana kwa kuendelea kulinda amani inayowezesha viwanda hivi kufanya kazi zao za uzalishaji kwa ufanisi  amesema mama Samia kwenye viwanja vya ofisi ya Mkuu wa Mkoa wa Pwani mjini Kibaha.Rais Magufuli ameupongeza uongozi wa mkoa huo na wananchi kwa kuandaa maonesho ya bidhaa za viwanda kila mwaka na anatarajia kwa miaka ijayo watatanua wigo kwa kuishirikisha mikoa jirani. Ni matumaini yake kuwa maonyesho haya yatatumika kama chachu ya kuvutia wawekezaji wengine kwenye mkoa pamoja na kuleta ustawi wa jamii kwa wana Pwani wote, hongereni sana, sana, sana  amesema mama Samia.