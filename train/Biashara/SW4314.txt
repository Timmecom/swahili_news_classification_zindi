 Waziri wa Mawasiliano, Sayansi na Teknolojia Profesa Makame Mbarawa akizungumza jana na waandishi wa habari katika Idara ya Habari MAELEZO alisema serikali inatarajia ifikapo mwezi Machi mwaka huu kata nyingi kati ya hizo 52 zitakuwa tayari zimepelekewa mawasiliano na watoa huduma.Mbawara alisema maeneo mengi ya vijijini yameachwa nyuma na kukiri kuwa makampuni mengi ya mawasiliano yamekuwa hayapendi kupeleka mawasiliano maeneo hayo kutokana na tofauti za kibiashara na kichumi na ndio maana serikali iliamua kuanzisha Mfuko wa Mawasiliano kwa wote ili kukabiliana na changamoto hiyo.Alisema serikali iliamua kuchukua hatua kwa kutangaza zabuni ya kupeleka mawasiliano katika kata 52 zilizopo katika mikoa 20, wilaya 29, vijiji 869 vyenye jumla ya wakazi milioni 1.6 ambapo gharama yake ni shilingi bilioni 17.5 fedha zinazotokana na mkopo wa Benki ya Dunia.