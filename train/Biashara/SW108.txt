 Kampeni hiyo iliyoandaliwa na Shirika lisilokuwa la Kiserikali la Activista kwa udhamini wa Shirika la Action Aid, ilienda sanjari nabonanza lililoshirikisha taasisi za elimu 30 jijini Dar es Salaam.Akizungumza na gazeti hili, Ofisa wa shirika hilo, Elly Ahimidio, alisema lengo la kukutanisha vijana na kutia saini karatasi hiyo maalumu ni kuonesha Serikali namna ambavyo vijana wanataka mabadiliko katika sekta ya kodi.Alisema vijana walio wengi hasa wafanyabiashara ndogondogo wamekuwa wakibebeshwa mzigo mkubwa wa kodi ambao unaweza kuepukika."Sisi kama Activista tumeona kuwa ni wasaa mzuri kwetuwa kuwaweka vijana wa kila ngazi kutoa kero zao kuhusu masuala ya kodi, na hii ndio fursa kwao na wamejitokeza na wamesema mengi kuhusiana na suala hili,"alisema Ahimidio.