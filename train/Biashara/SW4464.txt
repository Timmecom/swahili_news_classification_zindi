 Kwa mujibu wa Momgela, ongezeko la wafanyabiashara katika Jiji la Arusha limetokana na kulegea kwa usimamizi wa sheria za jiji hilo katika kuzuia biashara zinazofanyika katika maeneo yasiyo halali jambo ambalo limekuwa likiwavuta wafanyabiashara mbalimbali toka mikoa yote nchini. Nasema kama mfanyabiashara amekuja kutoka mikoa mingine huko kama Kilimanjaro, Mwanza, Mbeya na mingine ili kufanya biashara na wanasema huko wanakotoka haiwezekani, na sisi pia tunasema hapa haiwezekani  wabebe mafurushi yao ya magunia ya viazi na mitumba warudi walikotoka,  alisema Mongela.Alisema biashara ni kazi halali na inatambulika na nchi lakini inapaswa kufanywa katika misingi ya sheria, kanuni na taratibu zake ikiwemo kufanyika katika maeneo halali yaliyoidhinishwa na uongozi wa Jiji.Mongela alisema kabla ya kuwaondoa kwa nguvu wafanyabiashara hao na kuvunja vibanda vyao, kulitolewa matangazo ya kuwataarifu wafanyabiashara hao kuondoa bishara hizo lakini wengi walikaidi agizo hilo halali la Halmashauri ya jiji hilo. Tulitoa matangazo hayo ya amri halali ya Mkuu wa Wilaya wiki mbili nyuma, lakini wachache walitii tangazo hilo lakini wengi walionekana kukaidi agizo hilo  sasa tunachokifanya ni kuwasaidia kuondoa biashara hizo na kuwavunjia vibanda vyao,  alisema Mongela.Alionya juu ya tabia iliyojengeka nchini ya kila jambo linalofanyika la kisheria wananchi kukimbilia kudai kupewa elimu juu ya jambo hilo na kusema kuwa katika zoezi hilo hakuna muda wa elimu yoyote itakayotolewa kwakuwa hakuna asiyefahamu kufanya biashara katika maeneo yasiyoruhusiwa ni uvunjifu wa sheria na kanuni.Aidha alisema tayari katika operesheni hiyo Jeshi la Polisi linamshikilia mmiliki mmoja wa kiwanja mwenye asili ya Kiasia ambaye hakumtaja kwa kuruhusu kiwanja chake kufanyika kwa biashara kinyume na taratibu wakati aliomba kibali cha kuvunja jengo lililokuwepo kwa ajili ya ujenzi wa jengo la ghorofa kinyume chake amekuwa akifanya biashara hiyo.Naye Kaimu Ofisa Biashara wa Jiji la Arusha ,Privanus Katinhla alisema sheria za jiji hilo zinawaelekeza kila mfanyabiashara anapaswa kufanya biashara yake kwa kufuata kanuni na sheria ikiwemo kupata leseni ya biashara husika.Alisema wengi wa wafanyabiashara hao hawana leseni zinazowaruhusu kufanya biashara zao katika maeneo hayo jambo ambalo linawaingiza katika uvunjifu wa sheria na kanuni za biashara hizo.Aliongeza kuwa Jiji la Arusha linapaswa kuwa katika hadhi yake kwa kuzingatia usafi wake ikiwemo kutofanyika kwa biashara sehemu zisizo halali kama kupanga nyanya na bidhaa zingine barabarani.Nanye mmoja kati ya wafanyabiashara waliobomolewa vibanda vyao , Lameck Samson alisema wao waliomba kibali cha kufanya biashara katika maeneo hayo pasipo kufunga njia za waenda kwa miguu jambo ambalo walikubaliwa lakini alishangazwa kuona zoezi hilo likiwakumba hata wao.