 Mkutano huo unaokwenda sambamba na maonesho ya bidhaa za utalii, umeandaliwa na Kampuni ya kimataifa inayoshughulikia masuala ya Ushauri kwenye sekta ya Utalii (HDP) kwa kushirikiana na Chama cha Hoteli (HAT).Ofisa Mtendaji Mkuu wa HDP, Meelis Kuuskler alisema wadau watajadili namna ya kuendeleza sekta hiyo kwa faida zaidi kulingana na kasi ya ukuaji wake. Alisema kwa mujibu wa ripoti ya ushindani wa usafiri na utalii iliyotolewa na Jukwaa la Kimataifa la Uchumi , Tanzania ni ya saba kati ya nchi 141 kwa kuwa na mali asili zenye kiwango cha juu.Alisema watajadili pia ni kwa kiasi gani wataweza kuimarisha miundombinu na mazingira ya biashara ya utalii. Licha ya utajiri iliyonayo Tanzania katika vivutio mbalimbali vya asili vya utalii, lakini haitaweza kusonga mbele katika sekta hii na kushindana na nchi nyingine iwapo itashindwa kuimarisha sekta za usafiri wa anga, nchi kavu pamoja na kuwa na wafanyakazi wenye uwezo mkubwa katika sekta hii,  alisema Kuuskler.Ofisa Mtendaji Mkuu wa HAT, Latifah Sykes alisema ni fursa muhimu kwa wadau wa hoteli kushiriki mjadala huo kwa kuwa unawapatia mwanya wa kupata mrejesho wa huduma zake kutoka kwa wadau wa utalii.