 Halmashauri ya Mji Kibaba mkoani Pwani imesema, kama mtu hana fedha lakini ana nia ya kuwekeza aende wakaingie ubia awekeze.Mkurugenzi Mtendaji wa Halmashauri hiyo, Jennifer Omollo amesema mjini Kibaha kuwa, ardhi ni fursa kubwa ya mapato kwa Halmashauri hiyo na bado kuna viwanja vingi kwa ajili ya uwekezaji na makazi. Halmashauri pia inatoa wito mtu kama hana hela anaweza kuingia ubia na Halmashauri, tuna viwanja vya kutosha kwa ajili ya kuwekeza nawaomba wawekezaji wote waweze kuchukua maeneo ambayo tayari yamepimwa na Halmashauri na ni maeneo ambayo yana uhakika ili waweze kuondoa migogoro midogo midogo ambayo inajitokeza na inawafanya muda mrefu wasiweze kuwekeza  amesema ofisini kwake.Omollo ameyasema hayo wakati akizungumza na timu ya wafanyakazi wa Kampuni ya Magazeti ya Serikali (TSN) ikiwa ni sehemu ya maandalizi ya Maonesho ya Viwanda Mkoa wa Pwani 2019 na Kongamano la Fursa za Biashara na Uwekezaji mkoani humo. Bado tuna viwanja vingi, kuna maeneo ya Visiga tunapima, kuna maeneo ya Viziwaziwa tunapima, tuna maeneo ya Pangani tunapima kwa hiyo mji wa Kibaha bado kuna maeneo mengi ambayo tumeyawekea programu ya mpango miji li tuweze kuyapima na makazi yaweze kukua  amesema.Amesema, tangu mwaka 2013 wameweka nguvu sana kuendeleza ardhi na kati ya shilingi bilioni 3.9 za mapato ya halmashauri kwa mwaka, shillingi bilioni mbili zinatokana na masuala ya ardhi ikiwa ni pamoja na kuuza viwanja.Omollo amesema, kwa sababu ya viwanda kasi ya ujenzi ni kubwa, na kwamba, sasa Halmashauri pia inapata mapato kwenye kodi ya huduma. Na kwa sasa hivi Halmashauri inakusanya karibu zaidi ya milioni 400 kwa mwaka kwenye ile kodi ya huduma. Kwa hiyo tunajua ongezeko la viwanda pia litaongeza mapato ya Halmashauri.Tutakapokuwa tumeacha kuuza viwanja tutakuwa na chanzo kingine ha mapato cha kodi ya huduma  amesema.