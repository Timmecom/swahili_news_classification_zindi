 Imesema ushahidi wa suala hilo upo wazi ukijilinganisha na nchi nyingine katika nchi za Afrika Mashariki ambazo kwa mwaka zinakufa benki moja hadi mbili.Mkaguzi wa mabenki wa benki hiyo, Ephraim Mwasanguti alisema hayo katika Maonesho ya 39 ya Biashara ya Kimataifa na kusisitiza kuwa hatua hiyo inatokana na usimamizi imara wa BoT.Alisema nchi ina miaka zaidi ya 10 hakuna benki iliyokufa au kutishia kufa zaidi ya ile ya Green Land ambayo ilishikiliwa na Bot baada ya benki mama ya Uganda kupata matatizo. Hali hii siyo ya kawaida bali ni usimamizi imara wa mabenki nchini, ikiwemo ukaguzi wa mara kwa mara na inapoonekana tatizo kuchukua hatua stahili mapema kuanzia kuwachunguza bodi za mabenki na uongozi mzima kwani mabenki yanakufa katika nchi nyingine mfano Nigeria mwaka jana zilikufa benki kumi,  alisema.Mkaguzi mwingine wa mabenki BoT, Ng waka Mong ateko alisema kwa sasa kuna benki na taasisi za kifedha 55 huku kukiwa na changamoto kubwa ya watu kutotumia benki kwani asilimia 50 ya watu wazima hawatumii huduma za benki.Alisema ni vema wawekezaji kuongeza uwekezaji kwa kuanzisha benki kwani kuwa na benki nyingi kuna faida katika kukuza uchumi, kuongeza ajira pamoja na wananchi kupata mikopo.Alisema changamoto nyingine ya kibenki ni kwenda sambamba na teknolojia ambazo benki za nje wanakuja nazo na kutumia hivyo ni lazima BoT kujifunza ili kurahisisha katika ukaguzi.