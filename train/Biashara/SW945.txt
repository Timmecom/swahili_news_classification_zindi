 Akizungumza na waandishi wa habari Dar es Salaam, Katibu Mtendaji Baraza la Taifa la Uwezeshaji Wananchi Kiuchumi (NEEC), Beng i Issa a alisema maonesho hayo ya mifuko yanafanyika kwa mara ya kwanza na yameandaliwa na baraza hilo ambapo wananchi wataweza kupata fursa ya kufahamu huduma zinazotolewa na mifuko hiyo. Wananchi wanahitajika kushiriki maaonesho haya yenye lengo la kutoa elimu kwao juu ya huduma za mifuko,  na katika maonesho haya wajasiriamali wa sekta mbalimbali walionufaika kupitia mifuko hii watashiriki ili kuonesha matokeo ya uwezeshaji wa,  alisema Issa.Alisema mifuko itakayoshiriki katika maonyesho hayo ni Mfuko wa Kuendeleza Wajasiriamali Wananchi, Mfuko wa Uwezeshaji wa Mwananchi, Mfuko wa Pembejeo za kilimo, Mfuko wa Maendeleo ya Vijana, Mfuko wa Dhamana za mikopo kwa wajasiriamali wadogo na wa kati, na Mfuko wa Dhamana za Mikopo kwa Mauzo ya Nje ya Nchi. Mifuko mingine ni Mfuko ya Kuwasaidia Makandarasi, Mfuko wa Maendeleo ya Jamii (TASAF), Mfuko wa Misitu Tanzania, SELF Microfinance Fund na Asasi ya Kusaidia Uwekezaji kwenye Sekta ya Kilimo nchini ( PASS),  alisema.Alifafanua kwamba kaulimbiu ya maonesho haya ni  Wezesha wananchi kiuchumi ili kujenga uchumi wa kati na Tanzania ya viwanda. 