 Halmashauri ya Wilaya ya Urambo mkoani Tabora inahitaji mwekezaji ajenge kiwanda cha tumbaku.Mwenyekiti wa Halmashauri hiyo, Adam Malunkwi amesema ofisini kwake mjini Urambo kuwa, tumbaku ni zao mama na linalimwa katika kila eneo wilayani humo.Amewaeleza waandishi wa Kampuni ya Magazeti ya Serikali (TSN) kuwa, Halmashauri hiyo imetenga eneo la kujenga kiwanda hicho na linafikika kwa kuwa miundombinu ipo, na pia kuna umeme na maji. Kwa hiyo tukipata mwekezaji anayeweza kusaidia kujenga kiwanda cha tumbaku utakuwa ni mkombozi mkubwa sana kwenye wilaya yetu ya Urambo na maandalizi ya awali kama nilivyosema tulishayaweka vizuri. Kwa hiyo hilo ndiyo ningeomba liwe la kwanza katika vipaumbele vyetu kwa upande wa viwanda  amesema Malunkwi.Amesema, Urambo pia inahitaji mwekezaji wa pembejeo za kilimo kwa kuwa hilo limekuwa tatizo kubwa katika eneo hilo. Upatikanaji wa pembejeo za kilimo kama tunaweza tukapata mwekezaji mzuri akadhamini jambo hili kwa uhakika katika mkoa wetu wa Tabora hasa wilaya yetu ya Urambo inaweza kutusaidia. Na pembejeo zinazosumbua ni hizo za zao la tumbaku na zao la mahindi amesema.Makunkwi amesema, Urambo pia inahitaji mwekezaji katika kilimo cha umwagiliaji kwa kuwa maeneo yapo na kuna fursa za kutosha. Kama tunaweza tukapata wawekezaji katika masuala ya umwagiliaji tuna imani kabisa masuala ya kilimo hasa mpunga tunaweza tukalima mara mbili kwa mwaka, watu wanaweza wakalima bustani za vitunguu, nyanya na mazao mengine ambayo yanaweza yakasaidia vipato kwa wananchi wetu wa wilaya ya Urambo  amesema.Kwa mujibu wa Malunkwi, Urambo pia imetenga eneo lenye ukubwa wa kilomita za mraba 10,000 kwa ajili ya ujenzi wa viwanda vidogo.