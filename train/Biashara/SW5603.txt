 Waziri huyo aliyeongozana na Waziri wa Maji na Umwagiliaji, Profesa Jumanne Maghembe katika ziara hiyo, alisema lengo la ziara ni kuona jinsi nchi yake itakavyoshirikiana na Tanzania katika kukuza uchumi na ajira.Alisema serikali yake imedhamiria kuwekeza katika sekta na miradi ya kilimo na kuangalia uwezekano wa kuwasaidia wawekezaji wadogo katika kukuza kipato chao. Lengo la ziara hii ni kujiona jinsi kiwanda cha bia, TBL kinavyofanya kazi na kuona changamoto wanazokutana nazo kwa upande wa miundombinu na kufanya kazi kwa karibu na serikali ya Tanzania hasa kwenye mpango wa Matokeo Makubwa Sasa,  alisema Greening.Profesa Maghembe alisema TBL kama mlipa kodi mkubwa Tanzania ni kampuni muhimu kwa serikali na kwa wizara yake na kwamba TBL ndio mtumiaji mkubwa wa maji.Alisema moja ya ajenda kuu za wizara yake ni kuhakikisha upatikanaji wa maji kwa jamii, viwanda na sekta zote nchini, na kusema kuwa lengo la ziara pia ni kujionea changamoto zinazowakabili TBL hasa katika upatikanaji wa maji.Alisema kuwa ofisi yake imewaalika wawakilishi wa TBL ili wajadiliane kuhusu changamoto za upatikanaji wa maji. Waziri pia alisema serikali ya Uingereza imekuwa mshiriki wa karibu wa Tanzania.Alisema ujio wa waziri huyo wa Uingereza una lengo la kuangalia na kutatua tatizo la upatikanaji na usambazaji wa maji.Meneja wa TBL, Robin Goetzsche alisema mazungumzo yao na waziri huyo wa Uingereza yalizingatia suala zima la upatikanaji wa maji na miradi ya maji iliyowekwa na kiwanda hicho.