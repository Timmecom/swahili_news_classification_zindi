 Rais John Magufuli amewakaribisha wananchi wa Jamuhuri ya Kidemokrasia ya Congo (DRC) waje kununua bidhaa zinazozalishwa nchini ikiwemo saruji, sukari, mafuta, bidhaa za chuma, na vyakula yakiwemo mahindi.Rais Magufuli pia amewakaribisha wananchi wa DRC waje kuwekeza kwenye sekta ya viwanda, kilimo, uvuvi, utalii, madini nk.Amewakaribisha wananchi wa DRC kuja kuuza madini kwenye masoko ya madini nchini.Kwa hiyo kila kitu, tunakaribishana na sisi wote ni ndugu, na kwamba, watu wa DRC waione Tanzania kama nchi yao, na Watanzania waione DRC kama nchi yao" amesema Rais Magufuli Ikulu, Dar es Salaam.Amesema Tanzania na DRC zimekubaliana kuondoa vikwazo vya biashara na uwekezaji ili wananchi katika nchi hizo watumie fursa zilizopo."Na katika kufanikisha hilo tumekubaliana kuzihimiza taasisi zetu za kifedha hususani benki kufungua matawi kwenye nchi zetu mbili ili kuwarahishia wananchi kupata huduma za kibiashara..."Hii ni opportunity (fursa) nyingine kwa wakuu wa mabenki mbalimbali. Nakumbuka CRDB wamefungua matawi mpaka Burundi, sasa ni wakati wa kufungua matawi mpaka DRC ili kusudi kufacilitate (kuwezesha) biashara itakayokuwa inafanyika kati ya wananchi wa nchi hizi mbili"amesema Rais Magufuli.Amesema, Tanzania imeamua kuongeza muda wa kutunza mizigo ya DRC katika bandari ya Dar es Salaam kutoka siku 24 hadi 30, imeondoa katazo la ufunguaji makontena na imefuta tozo ya kusindikiza mizigo inayokwenda nchini humo.Amesema, Tanzania na DRC zimekubaliana kubadilishana uzoefu wa kutumia rasilimali ili ziwanufaishe wananchi katika nchi hizo.Rais Magufuli pia amesema, Rais wa DRC, Felix Tshisekedi amekubali Tanzania ipeleke walimu wa Kiswahili nchini humo wakafundishe kwenye vyuo vikuu.