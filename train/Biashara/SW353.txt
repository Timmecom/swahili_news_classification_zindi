 Walitoa kauli hiyo juzi mjini hapa wakati wa warsha ya kuwajengea uwezo wajasiriamali iliyoandaliwa na Jumuiya ya Wafanyabiashara, Wenye Viwanda na Kilimo Mkoa (TCCIA) wa Dodoma kwa wakulima wanaojishughulisha na kilimo, ufugaji na biashara ili waweze kushiriki soko la pamoja la Afrika Mashariki.Akitoa maoni yake, mkulima wa Kijiji cha Luhunga, Stephano Gerald alisema mazao wanayozalisha yamekuwa yakikosa ubora kutokana na kuandaliwa katika mazingira yasiyo salama na kusababisha kuwepo kwa uchafu kwenye mazao hayo. Kama Sido itawatengenezea wakulima mashine ya kupepeta mazao itawasaidia nafaka zao kuwa katika hali ya ubora na hatimaye wakaingia kwenye Soko la Pamoja wa Afrika Mashariki,  alisema.Mkulima huyo alisema wakulima wa mazao ya alizeti na karanga wa wilaya ya Mpwapwa wamekosa masoko kutokana na kuandaliwa kienyeji hali ambayo wamekuwa yakikataliwa kwenye masoko na hatimaye wanaamua kuyauza chini ya kiwango.Mkulima mwingine, Zeli Mtuta amewaomba wataalamu wa kilimo kutoka ofisi ya Mkuu wa Wilaya hiyo kuwatembelea wakulima mashambani katika kipindi hiki cha mavuno ili wawapatie utaalamu jinsi ya kuaanda mazao yao.Kwa upande wake Meneja wa Sido, Mkoa wa Dodoma Abel Mapunda alisema moja ya mkakati wa shirika hilo ni kuhakikisha wanawafikia wakulima kwa kuwapatia nyenzo za kisasa ikiwemo mashine za kupepeta mazao yao.Alisema licha ya utengenezaji wa mashine hizo kuwa ghali lakini watahakikisha wanawapatia mafunzo mbadala wa uandaaji na uwekaji wa mazao hayo katika viwango vya kimataifa ili waweze wapate masoko na kujiinua zaidi kiuchumi.