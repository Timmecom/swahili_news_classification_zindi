 Akizungumzia kuhusu hatua hiyo Meneja Mkuu wa Tigo, Diego Gutierrez, alisema kuwa hatua hiyo inatokana na matokeo mazuri yaliyopatikana katika mradi wake wa majaribio uliofanyika Mlimani City na Masaki Peninsula mwezi Aprili mwaka huu. Mtandao 4G LTE unamaanisha ongezeko la kasi ya kuperuzi na kupakua habari kutoka kwenye intaneti, kupiga simu kwa njia ya mtandao yaani skyping na pia inamwezesha mteja kupata mtiririko wa video (live streaming) au kufanya mkutano kwa njia ya mtandao (video conferencing) kwa ubora wa hali ya juu,  alisema Gutierrez.Pia alisema kuwa Tigo iko mbioni kuzindua huduma ya 4G katika miji ya Arusha, Dodoma, Morogoro, Moshi, Mwanza na Tanga mwezi ujao na hivyo kuifanya kampuni hiyo kuwa na mtandao mkubwa na wa kasi zaidi wa 4G nchini, kwa mujibu wa Gutierrez.Wakati huo huo, Tigo na kampuni ya UhuruOne wameanzisha ushirikiano na kuunda mfumo wa utoaji huduma za kimtandao usiotumia miundombinu asilia ya mawasiliano (Data Virtual Network Operator   DVNO) na ambao utaiwezesha UhuruOne kupanua upatikanaji wa huduma zake kwa kutumia teknolojia ya 4G.Aina hii ya mfumo wa mtandao ni ya kwanza barani Afrika.