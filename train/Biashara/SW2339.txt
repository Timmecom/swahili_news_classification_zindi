 Airtel imejishindia tuzo hizo katika kipengele cha matumizi bora ya huduma za kimtandao kufikia wateja wake pamoja na kutoa huduma bora zinazokidhi mahitaji ya wateja katika sekta ya mawasiliano na kushinda kampuni nyingine zilizokuwa zikichuana nazo katika kinyang anyiro cha tuzo hizo.Wakizungumza wakati wa kukabidhi tuzo hizo , mwandaaji wake, Kishore Bollakpalli alisema:  Airtel imepata tuzo hizi kutokana na kufanya vizuri zaidi katika kuwasiliana na wateja wake, kupitia mitandao mbalimbali ya kijamii na hivyo kuwafikia wateja wake nchini nzima kwa urahisi zaidi.Lakini kwa upande wa tuzo ya Brand excellence, Airtel imeonesha kwa vitendo dhamira yao ya kutoa huduma bora kwa wateja wake huku ikitoa bidhaa na huduma za kibunifu ili kukidhi mahitaji ya wateja wake na kuboresha maisha yao. Akipokea tuzo hizo Mkurugenzi Mkuu wa Airtel, Sunil Colaso alisema:  Tunayofuraha kupokea tuzo hizi za Tanzania Leadership Award na tunaamini huu ni ushuhuda kamili unaoonesha kwa vitendo dhamira yetu ya kutoa huduma zinazokidhi mahitaji ya wateja wetu zikiwemo huduma za intaneti, huduma za kifedha kupitia simu za mkononi na kuchochea kukua na upatikanaji wa huduma za kifedha nchini .