 Halmashauri ya Wilaya ya Sikonge mkoani Tabora inataka wananchi kwenye kata washiriki kwenye Jukwaa la Fursa za Biashara Mkoa wa Tabora kwa kuwa wana fursa za kuzitangaza na huko ndipo kuliko na fedha.Mkurugenzi Mtendaj wa Halmashauri hiyo, Martha Luleka amesema, unapozungumzia upanuzi wa uwekezaji wa ndani katika halmashauri ni lazima kuzingatia chanzo cha mapato ambako ni kwenye kata.Halmashauri ya Wilaya ya Sikonge ina kata 20, asilimia 94.5 ya eneo la Sikonge ni misitu ya hifadhi na misitu ya kawaida, na asilimia 5.5 linatumika kwa makazi ya watu. Hawa watu tunataka na wenyewe washiriki katika jukwaa hili kwa sababu na wenyewe wana fursa za kwao kutoka kata zao ambazo wakikutana na wawekezaji watawaeleza kwetu sisi mtu akifika ataeleza alivyo na nafasi kubwa ya kuweza kupata mwekezaji ashiriki nae kupitia Halmashauri yake  amesema Luleka ofisini kwake mjini Sikonge.Amesema, anaheshimu kila kata na uwezo wake na kwamba, yeye hawezi kujigamba kwamba ana halmashauri bila kujivunia umahiri wa kata 20 za wilayani Sikonge.Luleka amesema, Halmashauri ya Sikonge inaheshimu fursa zilizopo kwenye sekta ya kilimo na kwamba, kila zao lazima litazamwe kwa kuzingatiwa mnyororo wake wa thamani kwa kuwa ukifanyiwa kazi vizuri utakuza mapato ya mtu , kwa kata, halmashauri, mkoa na pato la taifa kwa ujumla. Tunazungumzia viwanda, viwanda havipo bila uzalishaji wa kilimo. Kwa vile kuna kilimo ndio maana tutatoa malighafi kwenda kweny viwanda tunavyotaka kuvijenga na sisi kwa Sikonge hapa tuna kiwanda ambacho tunategemea tukifanyie ujenzi wa haraka kwa sababu pesa tumeshapata, nacho ni kiwanda kikubwa cha asali  amesema.