 Pia mkutano huo, ulioshirikisha Serikali na sekta binafsi, umeazimia kujenga mazingira bora ya biashara na jinsi sekta binafsi itakavyoshiriki vyema katika mpango wa Matokeo Makubwa Sasa.Katika kikao hicho kilichoendeshwa na Mwenyekiti wa TNBC, Rais Jakaya Kikwete, iliamuliwa kuwa Sekretarieti itakayoongozwa na Katibu Mkuu Kiongozi, Ombeni Sefue, itaandaa rasimu ya yaliyokubaliwa katika mkutano huo na kupitishwa kwa ajili ya utekelezaji katika mkutano mwingine Machi mwakani.Wajumbe wengine wa sekretarieti hiyo ni pamoja na Katibu Mkuu, Ofisi ya Waziri Mkuu, Dk Florens Turuka, TNBC, Kituo cha Uwekezaji (TIC) na Baraza la Uwezeshaji.Akitoa majumuisho ya mkutano huo, Waziri wa Nchi Ofisi ya Waziri Mkuu, Uwekezaji na Uwezeshaji, Dk Mary Nagu alisema hatua hiyo ya Sekretarieti, inalenga kuja na maazimio kamili kwa ajili ya utekelezaji, ili kuimarisha maeneo hayo yaliyojadiliwa katika mkutano huo. Itaamuliwa nani afanye nini na kwa muda gani ili kuhakikisha maeneo hayo yanafanya kazi vyema zaidi,  alisema.Alisema Serikali imejifunza mengi kutoka kwa sekta binafsi kuhusu mambo wanayotaka yatekelezwe na kuimarishwa na Serikali ili kujenga uwezo wa sekta binafsi kushiriki katika uchumi, pamoja na kuimarisha mazingira ya biashara. Serikali imefahamu na kujifunza mengi ambayo iko tayari kuyafanyia kazi haraka na kwa faida ya pande zote mbili na nchi kwa ujumla,  alisema.Akitoa mfano alisema sekta ya utalii na vivutio asilia ni eneo litakaloangaliwa kwa umakini na kuja na mkakati maalumu wa jinsi sekta hiyo inavyoweza kukuzwa zaidi ya ilivyo hivi sasa. Jinsi ya kuimarisha sekta hii ya kilimo na nyingine, itaangaliwa kwa pamoja na watu wa sekta binafsi na Serikali ili kuja na jibu moja la kujenga na kutekeleza mipango ya Serikali iliyopo kwa ufanisi zaidi,  alisema.Akizungumza mapema katika mkutano huo ulioshirikisha wajumbe toka sekta binafsi na ya umma, Rais Kikwete alisema Tanzania inahitaji kuwa na sekta binafsi imara kwa maendeleo ya kweli. Tunahitaji sekta binafsi inayozalisha bidhaa na huduma na si wachuuzi,  alisema.Alifafanua kuwa pamoja na kwamba uchumi wa Tanzania unakua kwa kasi, bado ukuaji huo haujamfaidisha mwananchi katika kupunguza umasikini hivyo majadiliano hayo yaangalie jinsi ya kushirikisha watu wengi katika mafanikio ya uchumi.Alisema kilimo kinachokua kwa asilimia 4 kwa sasa kinatakiwa kukua zaidi ili uchumi wa Tanzania uimarike zaidi.