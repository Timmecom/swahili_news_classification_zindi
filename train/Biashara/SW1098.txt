 Mkurugenzi wa Idara ya vyama vya ushiriki Daud Simba alisema hayo wakati alipozungumza na wanachama wa Elimu Saccos katika mkutano wa kufanya tathmini ya maendeleo ya Saccos hiyo.Simba alisema sheria nambari 4 ya vyama vya ushirika imeweka mikakati na malengo mazuri ya kuhakikisha vyama vya ushirika vinaleta tija kwa kuimarisha uchumi na kupambana na umasikini.Alisema tayari jumla ya vyama vya ushirika 60 vimesajiliwa kwa ajili ya kuanza kutoa huduma kwa wanachama wake Unguja na Pemba,hatua ambayo ni moja ya dalili nzuri ya kuimarika kwa vyama vya ushirika na Saccos nchini. Idara ya vyama vya ushirika imefurahishwa na mwamko mkubwa wa wananchi walioitikia kwa ajili ya kuimarisha na kufufua vyama vya ushirika Unguja na Pemba kama njia pekee ya kukuza uchumi na kupambana na umasikini,  alisema.Mapema Mwenyekiti wa Elimu Saccod Ahmed Mohamed alisema wamepata mafanikio makubwa tangu kuanzishwa kwa Saccos hiyo ambayo imekuwa tegemeo kwa Jumuiya ya Walimu na wanachama wake.Kwa mfano alisema Elimu Saccos imefanikiwa kutoa zaidi ya mikopo kwa wanachama wake wapatao 12,000 na kutumia zaidi ya Sh milioni 120 ambayo wanachama wameitumia kwa ajili ya ujenzi wa nyumba za kuishi na miradi mingine.