 Hayo yalisemwa juzi na Mkurugenzi wa Mifumo ya Malipo ya Kitaifa wa Benki Kuu, Bernard Dadi wakati akizungumza na waandishi wa habari jijini Dar es salaam.Alisema benki zote zinazotoa huduma, zinatakiwa kutoa huduma za malipo hayo kuanzia saa 3 asubuhi hadi saa mbili na nusu usiku, tofauti na awali huduma hiyo ilikuwa ikitolewa muda wa kazi pekee. Tumeona ni bora kuongeza muda ili kurahisisha huduma hizi hapo awali kulikuwa na usumbufu mkubwa katika malipo, watu walikuwa wakichelewa kulipia kutokana na muda wa benki kuwa mchache na tunatarajia hapo baadae tutasogeza muda zaidi hadi masaa 24,  alisema Dadi.Alitaka pia benki kuhakikisha fedha zinaingizwa kwenye akaunti ndani ya saa mbili baada ya kulipwa ili kuondoa usumbufu kwa wateja.Aidha Dadi amewataka wananchi wanaokwenda kulipia benki kuhakikisha wanatumia jina sahihi ili kuondoa usumbufu wa malipo unaoweza kutokea na kusababisha muamala wa fedha kurudishwa na kusababisha ucheleweshaji wa malipo.Mkurugenzi wa Huduma za Kifedha BOT, Masian Kobelo alikanusha uvumi kuwa kwa sasa sarafu za shilingi mia tano hazipo kutokana na sarafu hiyo kuwa na madini ya almasi Alisema kuna baadhi ya watu wamekuwa wakidai kuwa sasa Benki Kuu imesitisha kutoa sarafu hizo kutokana na sarafu hizo kuwa na madini.Lakini, alisema hakuna ukweli wowote kuhusu suala hilo. Alisema sarafu hizo zipo za kutosha na zitasambazwa kwa wingi.   Sarafu zipo nyingi na hakuna madini yoyote katika sarafu hizo, hayo ni maneno tu ya watu,  alisema Kobelo.