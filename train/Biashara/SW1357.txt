 MFUMUKO wa bei nchini umeongezeka kwa pointi moja kutoka 3.0 Februari hadi 3.1 Machi, mwaka huu.Akizungumza na vyombo vya habari, jijini hapa, Mkurugenzi wa Sensa ya Watu na Takwimu za Jamii wa Ofisi ya Taifa ya Takwimu (NBS), Ephraimu Kwesigabo alisema mfumko wa bei umeongezeka kidogo.Amesema kuongezeka kwa mfumuko wa bei nchini kwa mwaka unaoishia mwezi Machi mwaka huu, kumechangiwa hasa na kuongezeka kwa bei za baadhi za bidhaa zisizo za vyakula. Baadhi ya bidhaa zisizo za vyakula zilizochangia kuongezeka kwa mfumko wa bei wa mwezi Machi mwaka huu ni pamoja na mavazi na viatu kwa asilimia 3.4,  alisema.Pia zimechangiwa na kodi ya pango kwa asilimia 4.7, mafuta ya taa kwa asilimia 8.0, mkaa kwa asilimia 13.1, kuni kwa asilimia 27.2, huduma za afya kwa asilimia 1.8, dizeli kwa asilimia 8.3, chakula na vinywaji kwenye migahawa kwa asilimia 4.6 na malazi kwenye mahoteli kwa asilimia 5.7.Gwesigabo alisema mfumuko wa bei wa bidhaa za vyakula na vinywaji baridi kwa mwezi Machi, mwaka huu umepungua hadi asilimia 0.1 kutoka asilimia 0.5 kwa mwaka unaoishia Februari mwaka huu.Alisema mfumuko wa bei wa taifa unapima kiwango cha kasi ha mabadiliko ya bei za bidhaa na huduma zote zinazotumiwa na kaya binafsi nchini.Alisema mfumuko wa bei nchini Kenya umeongezeka kutoka asilimia 4.14 Februari hadi 4.35 Machi mwaka huu.Huku mfumuko wa bei nchini Uganda haujaongezeka umebaki ule ule wa asilimia 3.0 katika mwaka unaoishia Machi kama ilivyokuwa kwa mwaka unaohishia Februari, mwaka huu. Kiujumla mfumuko wa bei kwa nchi za Afrika Mashariki ni wa mwaka unaoishia mwezi Machi, mwaka huu, umepanda kwa Tanzania na Kenya lakini kwa Uganda umebaki ule ule kwa mwaka unaoishia Februari mwaka huu.Akizungumza mfanyabiashara wa mchele katika Soko la Majengo jijini Dodoma, Juma Khalfan alisema biashara ya bidha nyingi za chakula hazikubadilika kushuka katika kipindi cha Januari, Februari hadi Machi zimebaki kuwa za kawaida ambapo unauzwa kati ya Sh 1,500 hadi 2,000.