 Akipokea ndege hiyo, alisema kuwa kuna matumaini makubwa ya Shirika la Ndege la Taifa kufanya vizuri zaidi katika utoaji wa huduma za usafiri wa anga, ikizingatiwa kuwa shirika lina mkakati madhubuti wa upanuzi wa huduma zake ambao utekelezaji wake umeanza. Ndege tuliyoipokea leo hii, ni sehemu ya ndege tatu tulizopanga kuleta mwaka huu. Ndege nyingine mbili zinatarajiwa kufika kati ya mwezi Aprili na Mei mwaka huu.Kuongezeka kwa idadi ya ndege zetu kutatuwezesha sisi kufungua mipaka kwa kuanzisha njia mpya na kuongeza safari nyingi zaidi katika maeneo tunayoenda kwa sasa,  alisema Kapteni Lazaro.Alisema kuwa ndege mbili zitakazoletwa nchini ifikapo Mei, zina uwezo wa kubeba abiria 78 na ni toleo jipya katika sekta ya usafiri wa anga, na zitatumika katika kusafirisha abiria ndani na nje ya nchi.Kapteni Lazaro alisema kuwa shirika lake lina mpango wa kuanzisha safari mpya ikiwa ni pamoja na ya Tabora   Mpanda, Mbeya- Dar es Salaam na kuongeza idadi ya safari za Mwanza- Dar es Salaam, Dar es Salaam-Comoro na Mtwara pamoja na Kigoma.Aliongeza kuwa shirika hilo pia limeondoa baadhi ya adhabu watozwazo abiria endapo wanashindwa kusafiri siku na muda walioomba, na kusema kuwa hii itawasaidia abiria wao kutoingia gharama za ziada endapo watakumbana na dharura mbali mbali kabla ya safari.Kwa mujibu wa Ofisa Mtendaji huyo, upatikanaji wa ndege hiyo utaongeza idadi ya abiria kwa kati ya asilimia 30 mpaka 40, kutokana na kuwa huduma za shirika hilo bado ni nzuri na viwango vya nauli ni vya kiushindani zaidi na vyenye unafuu ukilinganisha na mashirika mengine.Kwa kutumia ndege yake aina ya Bombardier Dash-8, ATCL kwa sasa inasafiri maeneo manane nchini Tanzania, ikiwa ni pamoja na Mtwara, Mwanza, Tabora, Kigoma, Dar es Salaam, Mbeya, Bujumbura na Moroni nchini Comoro.