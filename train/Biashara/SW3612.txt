 Mkurugenzi wa Halmashauri ya Chamwino mkoani Dodoma, Adrian Jungu, alisema hayo juzi alipokuwa akizungumza na wajasiriamali wanaotengeneza bidhaa za ngozi kwenye mafunzo yaliyoandaliwa na Shirika la Kuhudumia Viwanda Vidogo (Sido) mkoani hapa.Aliwataka watumie mafunzo hayo katika kuondoa mapungufu katika bidhaa wanazotengeneza ili kuziboresha na hivyo kuongeza ushindani katika masoko ya ndani na nje ya nchi.Mkurugenzi huyo alisema ubora wa bidhaa wanazozitengeneza ndio zitakuwa kivutio kwa wateja mbalimbali ndani na nje ya nchi.Akimkaribisha kufunga maonesho hayo Meneja wa Sido mkoani hapa, Abeil Mapunda alisema jumla ya wajasiriamali wanane wamepata mafunzo katika Kituo hicho cha Mafunzo ya Kutengeneza bidhaa za ngozi cha Kizota mjini hapa. Pia wajasiriamali hao walipata mafunzo ya wiki tatu ya kutengeneza mikanda, pochi za simu na viatu.Mapunda alisema kituo hicho kilianza kutoa mafunzo ya kuendeleza teknolojia ya kutengeneza bidhaa za ngozi mwaka 2011 na watu zaidi ya 200 wameweza kunufaika na mafunzo yanayotolewa na kituo hicho.Katika risala ya wajasiriamali hao iliyosomwa na Flora Chizengo waliiomba Serikali kufungua ofisi za Sido wilayani ili kusogeza karibu huduma zinazotolewa na shirika hilo.Walisema kutokuwepo kwa mashine ndogo za kushonea katika kituo hicho imekuwa changamoto kutokana na mashine kama hizo kuhitaji watu ambao wana uzoefu mkubwa wa kutengeneza bidhaa.