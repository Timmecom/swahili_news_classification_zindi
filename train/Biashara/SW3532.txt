 Mwito huo ulitolewa na Katibu Mtendaji wa Baraza la Taifa la Uwezeshaji Wananchi Kiuchumi (NEEC), Beng i Issa wakati wa uzinduzi wa kadi maalumu ya Benki ya Posta (ATM card) kwa ajili ya vikundi vya Vicoba nchini.Kadi hiyo iliyozinduliwa mwishoni mwa wiki jijini Dar es Salaam inatazamiwa kuwarahisishia wanachama wa Vicoba pale wanapokuwa wakishughulikia masuala ya kibenki.Juhudi za kuja na wazo hilo ni matunda ya pamoja ya Benki ya Posta Tanzania, Taasisi ya Maendeleo Endelevu ya Vicoba na NEEC. Kwa sasa, mtandao wa Vicoba una vikundi zaidi ya 5,000 katika mikoa 30. Hii ni hatua muhimu sana,  alisema Issa.Mwenyekiti wa Bodi ya Benki ya Posta, Profesa Leticia Rutashobya alisema uzinduzi wa kadi hiyo maalum ya ATM ni ushahidi tosha kuwa benki hiyo imedhamiria kusaidia wajasiriamali hapa nchini.Naye, Mratibu wa masuala ya afya katika taasisi hiyo ya Vicoba, Ikupa Njela alisema kadi hiyo ni ushindi kwa wanachama wa Vicoba pote nchini. Kadi hii itasaidia kwa kiwango kikubwa maendeleo ya vikundi hivi katika nchi yetu,  alisema.Hivi karibuni, NEEC ilitangaza kutoa Sh milioni 700 kwa Benki ya Posta Tanzania kama dhamana ya mikopo itakayotolewa na benki hiyo kwa wajasiriamali hapa nchini.Mpango huu uko chini ya Mfuko wa Taifa wa Uwezeshaji Wananchi Kiuchumi ulioanzishwa mwaka 2008 ambao pamoja na majukumu mengine unatumika kutoa au kudhamini mikopo yenye masharti nafuu kwa wajasiriamali nchini. Mikopo itatolewa kwa riba ya asilimia 11 kwa mwaka.