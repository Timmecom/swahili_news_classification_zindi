 Utaratibu mzuri wa kuhudumia wawekezaji na juhudi za viongozi vimekuwa na mvuto kwa wawekezaji, Mkuu wa Wilaya ya Kibaha, Asumpta Mshama amesema mjini humo.Ameieleza timu kutoka Kampuni ya Magazeti ya Serikali (TSN) kuwa, huduma kwa wawekezaji zinafanywa kwa haraka Kibaha kiasi cha kuwavutia wengi kuwekeza.Wafanyakazi wa TSN wapo Kibaha ikiwa ni sehemu ya maandalizi ya Maonesho ya Viwanda Mkoa wa Pwani 2019 na Kongamano la Fursa za Biashara na Uwekezaji mkoani humo. Kitendo cha kuja hapa utaratibu wetu mtu anapata hati on the spot (papo hapo), sisi ukisema hapo tayari tuna-change (tunabadilisha) tunatoa kwenye halmashauri tunaweka kwenye jina lako unachukua hati. Na ile kuwajali wateja, sisi hatusumbui mteja, mteja tunamfanya mfalme, ni rafiki, hata tunapotembelea viwanda tukakuta kuna matatizo hatuendi kwa mara ya kwanza kumfanyia vurugu  amesema.Amesema Kibaha hakuna usumbufu au urasimu na mara unapoenda kusema unahitaji ardhi wahusika wanakupeleka, unachagua na baada ya wiki moja unapata hati. Kwa mujibu wa kiongozi huyo, wamejipanga kwa sekta zote ikiwemo biashara, ardhi, maji, umeme na kwamba hayo yote ni kivutio kwa wawekezaji. Hili nataka niseme, pia ile juhudi kujihangaisha, kutafuta kama ulivyoona Mkuu wetu wa Mkoa kaja kwenu kuwaomba lakini kingine cha Mungu mwenyewe ni location. Tulipo, tulipo hapa panafanya mtu aone, tupo karibu na bandari. Lakini pia ile nguvu tuliyoweka kwamba, ok kwa nini treni tusiziingize viwandani 