 RAIS John Magufuli amezindua ghala na mitambo ya gesi ya Kampuni ya Taifa Gas iliyopo Kigamboni , Dar es Salaam, huku wamiliki wake ambao wamewekeza Sh bilioni 150 na kujitanua nchi kadhaa za Afrika, wakimsifu kwa kuweka mazingira bora na rafi ki ya uwekezaji nchini.Gesi hiyo aina ya Liquefied Petroleum Gas (LPG) ni maalumu kwa matumizi ya majumbani ambayo imetengenezwa kutokana na kusafishwa kwa mafuta ghafi tofauti na gesi asilia aina ya LNG ambayo huchimbwa moja kwa moja kutoka ardhini na kwa hapa Tanzania inapatikana kwa asilimia 97.Akizungumza katika uzinduzi huo eneo la Vijibweni wilaya ya Kigamboni mkoani Dar es Salaam jana, Rais Magufuli amesema kampuni hiyo imetumia jumla ya Sh bilioni 150 katika uwekezaji huo wa ghala na mitambo ya gesi na kuifanya kuwa kampuni kubwa katika ukanda wa Mashariki na Kusini mwa Afrika.Rais Magufuli alisema Ilani ya Uchaguzi ya Chama Cha Mapinduzi (CCM) ya mwaka 2015-2020 iliielekeza serikali kuhakikisha kunakuwepo na upatikanaji wa gesi wa uhakika nchini, hivyo sekta binafsi imeitikia mwito na kuunga mkono kwa vitendo juhudi za serikali za kuweka mazingira bora na rafiki ya uwekezaji katika sekta ya gesi.Kwa mujibu wake, mpaka sasa kuna kampuni nane zilizowekeza kwenye sekta ya gesi ambazo zinaagiza na kusambaza gesi za mitungi katika maeneo mbalimbali nchini. Mwenyekiti wa Bodi ya Wakurugenzi wa Kampuni ya Taifa Gas, Rostam Aziz, uwekezaji mlioufanya ndiyo kitu ninachokitaka, sitaki maneno matupu, tafuteni wawekezaji wengine kumi au ishirini waje kuwekeza, msisikilize maneno ya watu wasiotutakia mema. Hakikisheni wananchi wanapata nishati hii kwa gharama nafuu, sambazeni kwenye mikoa na wilaya zote na mfike hadi vijijini, zaidi ya asilimia 60 ya Watanzania wanaishi vijijini na wanategemea kuni na mkaa, mkiwapelekea gesi mtaokoa afya zao lakini pia mtasaidia uhifadhi wa mazingira,  alieleza Rais Magufuli.Kuhusu hoja iliyoibuliwa na Mkurugenzi Mtendaji wa kampuni hiyo, Hamisi Ramadhani, kwa kuiomba serikali kutoanzisha mfumo wa ununuzi wa gesi wa pamoja badala yake iyaache makampuni ya gesi kushindana katika kuagiza na kusambaza bidhaa hiyo nchini, alisema jambo hilo alilisikia kwa mara ya kwanza kwenye uzinduzi huo, lakini akaigiza Wizara ya Nishati kukaa na wadau hao wa sekta ya gesi na kuona namna bora ya uagizaji wa gesi.Katika hilo, alitoa angalizo kuwa wakati mwingine udhibiti wa serikali unapokosekana wafanyabiashara wasio waaminifu hufanya udanganyifu kupitia  flowmeter  zao, lakini pia udhibiti wa serikali nao unaweza kuweka mazingira magumu ya biashara, hivyo akawataka wakutane ili kupata ufumbuzi.Kwa upande wake, Rostam alisema tabia zilizokuwepo hapo nyuma za ujanja ujanja wa baadhi ya watendaji serikalini ndiyo zilizomfanya kuwekeza miradi yake nje ya nchi, lakini baada ya Serikali ya Awamu ya Tano kujenga misingi imara na uwanja sawa wa kibiashara na uwekezaji, ndiyo uliomfanya kuwekeza mradi huo Kigamboni. Uwekezaji katika sekta ya gesi ni matokeo ya kazi yako Mheshimiwa Rais, umechukua hatua madhubuti na ngumu katika kusimamia sheria na kanuni, wafanyabiashara na wawekezaji walifanya makosa kudhani kuwa wewe siyo rafiki wa sekta binafsi, lakini mimi natoa wito kwa wafanyabiashara wa ndani na nje waje kwa kuwa milango ya uwekezaji Tanzania iko wazi, jambo la msingi tufuate sheria na kanuni za nchi,  alieleza Rostam.Mfanyabiashara huyo bilionea na maarufu nchini, alisema kampuni yake pia imeazimia katika kipindi cha miaka mitatu ijayo kuanzia sasa kuwekeza kwenye miradi mingine yenye thamani ya Sh bilioni 500.Awali, Mkurugenzi Mtendaji wa kampuni hiyo alisema kampuni yao imewekeza maghala na mitambo ya gesi katika mikoa 20 na kupanua ghala na mitambo ya Kigamboni kutoka tani za ujazo 1,650 hadi kufikia tani za ujazo 7,650 kuanzia mwaka 2016 hadi 2018. Mtungi wa gesi kwa sasa bei yake ni wastani wa shilingi 45,000 hadi 50,000 ambao unatosha kumaliza mwezi, hivyo kwa kila mtu mjini na vijijini gesi ni bei rahisi ikilinganishwa na mkaa,  alisema Ramadhani.Aliongeza,  Kwa sasa familia 400,000 zinahudumiwa na kampuni yetu, tumeingiza mitungi milioni moja sokoni ya kuanzia kilo 3 hadi 38, soko la gesi la ndani linakadiriwa kukua kwa zaidi ya asilimia 25 kwa mwaka, baada ya uwekezaji huu, kampuni yetu tunatarajia ikue kwa asilimia 50 mwaka hadi mwaka kwa kipindi cha miaka mitatu hadi mitano ijayo. Alisema Taifa Gas ambayo awali ilikuwa ikijulikana kwa jina la Mihan Gas, pia inafanya vizuri kwenye soko la nje kwa nchi jirani ambako wanawauzia gesi.