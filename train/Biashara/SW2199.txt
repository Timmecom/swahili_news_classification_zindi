 Kangoye alisema hayo jana baada ya kufungua duka la Tigo, lililokarabatiwa na kampuni hiyo, kwa lengo la kutanua wigo wa huduma zake kwa wananchi wa Jiji la Arusha ambapo hapo awali walikuwa wakitumia muda mrefu kupata huduma hiyo.Alisema kazi ya kuleta maendeleo ni ya kila Mtanzania na sekta binafsi na taasisi zingine.Mkuu huyo alisema pamoja na kwamba kampuni za simu zinafanya jitihada kubwa kuisadia serikali, lakini kasi yao inapaswa kuongezeka tena maradufu.Akizungumzia kampuni ya Tigo, Mkuu huyo alisema na kuutaka uongozi wa kampuni hiyo kufanya kila linalowezekana kuhakikisha inaboresha na kuongeza huduma zake na kuwa bora ulitukuka kwani wananchi wanahitaji huduma bora na sio bora huduma.Kangoye alisema kuwa huduma ya Tigo-Kilimo iliyoanzishwa na kampuni hiyo ni muhimu sana kwa kila mtanzania, kwani itamsaidia mkulima kujua bei ya mazao na kipindi gani mkulima anapaswa kuandaa kilimo chake kwa kupata taarifa rasmi katika simu ya kiganjani ya mtandao wa Tigo.Meneja ubora wa huduma kwa wateja wa Tigo, Mwangaza Matotola alisema kuwa ukarabati wa duka hilo ni mojawapo ya mikakati ya Kampuni ya Tigo ya kutanua wigo wa huduma zake kwa wananchi.Matotola alisema duka hilo, Tigo litahudumia watu zaidi ya 300 kwa siku na kuwapatia huduma mbalimbali, kama intaneti Mkurugenzi wa Tigo kanda ya kaskazini, David Charles alisema kufunguliwa kwa tawi hilo kutawasaidia wakazi wa Arusha kutotumia muda mwingi barabarani kutafuta huduma ya kampuni hiyo.