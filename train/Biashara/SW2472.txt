 Mkurugenzi wa Masoko wa Brightermonday ukanda wa Afrika Mashariki, Emmanuel Mutama alisema wameingia makubaliano hayo ili iwe rahisi kwa Watanzania wasio na nafasi ya kupata huduma hiyo waweze kupokea habari na matangazo ya nafasi za ajira kwenye simu zao. Fursa hii ni maalumu kwa sababu Tanzania ndiyo nchi ya kwanza Afrika Mashariki kuweza kufaidi matumizi ya Internet.org  alisema.Alisema tovuti hiyo imeweza kuingia makubaliano na tovuti nyingine ili kuongeza uwezo wa kutangaza nafasi nyingi zaidi za ajira na hivyo kuwa daraja kuu kati ya waajiri na soko la ajira.Ripoti ya Mamlaka ya Mawasiliano Tanzania(TCRA), inaonesha kwamba kumekuwepo na ongezeko la watumiaji wa intaneti nchini kutoka milioni 7.5 mwaka 2012 hadi milioni 9.3 mwezi Juni 2014 ambayo ni sawa na ongezeko la asilimia 18.