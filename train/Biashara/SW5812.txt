  Leo (jana) tumempokea kiongozi wa mji wa Vallejo na wafanyabiashara ambao wamekuja kujionea fursa zilizopo hapa Bagamoyo,  alisema Dk Nagu na kuongeza kuwa hiyo ni fursa kubwa kwa wafanyabiashara wa Bagamoyo kupokea ugeni huo.Alisema mji wa Vallejo na mji wa Bagamoyo ni miji dada na uhusiano wa miji hiyo ulianza muda mrefu na sasa umeingia katika hatua nyingine ya kibiashara. Wafanyabiashara wa mji huo wamefanya ziara ya siku mbili kujionea fursa za kibiashara na uwekezaji na wanahitaji kufanya biashara na wenzao wa mji huu wa Bagamoyo,  alisema.Waziri Nagu alisema mji huo una fursa nyingi ikiwemo ya ardhi nzuri ya kilimo na una bahati ya kuwa na mabonde ya Mto Ruvu na Wami yanayofaa kwa kilimo cha kisasa.Alitaja fursa nyingine kuwa ni uvuvi katika Bahari ya Hindi, na utalii kwa vile mji huo ni wa kihistoria na alisisitiza kuwa Tanzania inayo fukwe kubwa kuanzia Tanga hadi Mtwara na zinahitaji wawekezaji.Licha ya kuwepo kwa fursa mbalimbali katika mji wa Bagamoyo, pia Dk Nagu alisema Taifa lina fursa nyingi zikiwemo za ujenzi wa viwanda vya kuongezea thamani mazao yanayozalishwa hapa nchini yakiwemo madini, mafuta na gesi na mazao ya kilimo kama chai, pamba, kahawa na miwa.Pia alisema Tanzania imefungua zabuni ya gesi mwaka jana na inatarajia kuifunga mwaka huu, hivyo hawanabudi kuitumia fursa hiyo kuingia katika sekta hiyo muhimu.Kwa upande wake Meya wa Mji wa Vallejo katika Jimbo la California nchini Marekani, Osby Davis alisema wafanyabiashara wake wanapenda kuwekeza Bagamoyo kwa kuwa mji huo na wao unahistoria ya uhusiano mwema wa muda mrefu. Hapa Bagamoyo tunajisikia tupo nyumbani kwetu na tunapenda kuwa hapa na kuzidi kuimarisha uhusiano mwema na hasa unaojikita katika biashara,  alisema Meya Davis.Alisema yeye akiwa meya wa Vallejo, ameongoza ujumbe wa watu 13 ambao wanahitaji kufanya biashara na wenzao wa Bagamoyo na Tanzania kwa ujumla. Wafanyabiashara nilioambatana nao wanapenda kuwekeza katika nyanja za kiilimo na utalii na kwa kufanya hivyo itakuwa ni faida ya miji yote miwili,  alisisitiza meya.Kituo cha Uwekezaji (TIC) kiliwaandalia mkutano Bagamoyo ambapo walikutana na uongozi wa Mkoa wa Pwani, Halmashauri ya Bagamoyo na wafanyabiashara na baada ya hapo watakwenda Zanzibar.Ziara hiyo iliandaliwa na TIC na Meya wa Jiji la Dar es Salaam, Dk Didas Masaburi.