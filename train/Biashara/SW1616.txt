 WIZARA ya Miundombinu imeelekeza watoa huduma ya usafiri wa pikipiki maarufu bodaboda kutumia mfumo wa kisasa wa abiria kutolipa fedha taslimu Julai 1, mwaka huu.Hatua hiyo ni sehemu ya mkakati wa Serikali ya kuhakikisha matumizi ya fedha taslimu katika huduma zote yanakoma ifikapo mwaka 2024.Uamuzi wa kuanza na pikipiki umefikiwa baada ya baraza la mawaziri kuidhinisha mkakati wa taifa wa usafiri wa pikipiki kibiashara.Waziri wa usafirishaji, de Dieu Uwihanganye, amesema mkakati huo utaondoa ulipaji nauli kwa abiria na wamiliki wa vyombo vya usafiri.Alisema mkakati huo utasaidia upatikanaji wa huduma za usafiri na kuimarisha usimamizi wake, hivyo kufikia Julai lazima wenye pikipiki kujisajili katika mifumo ya YegoMoto au Pascal Technology Ltd, ambazo ni kampuni zinazowezesha ulipaji kwa kuwekewa meta.Serikali pia iko katika mchakato wa kupanga gharama mpya za nauli kwa kilometa kwa usafiri wa taxi-moto, gharama watakayokubaliana baada ya majadiliano na wadau. Meta zitasaidia mambo mengi, kwani itasaidia polisi kufuatilia watakaokiuka sheria za usalama barabarani na kuwatoza faini halali,  alisema.Nchini hapa kuna leseni za biashara za pikipiki 25,000 na inakadiriwa 20,000 hawajasajiliwa, lakini wanatoa huduma na mpaka sasa pikipiki 7,000 zinatumia malipo bila fedha taslimu.Mkakati huo ni kuwezesha malengo ya nchi kufikia uchumi wa kutotumia fedha taslimu mwaka 2024.Alisema mkakati huo utasaidia pikipiki kuhakikisha usalama wa barabarani,usalama wao, kwani ajali nyingi husababishwa na pikipiki, hivyo mfumo huo utasaidia kufuatilia pikipiki zitakazoibiwa kwa kutumia GPS. Takwimu zinaonesha ajali 145 zimetokea Januari mpaka Machi mwaka huu na asilimia 50 zimesababishwa na pikipiki na vifo vya watu 108, asilimia 38 vimesababishwa na pikipiki.Rais wa Shirikisho la Vyama vya Waendesha Pikipiki Rwanda (FERWACOTAMO), Daniel Ngarambe alisema watafanya kazi na wenye pikipiki, wasimamizi na wawekezaji, kwani kuna changamoto ya mtandao hivyo, ni vema kufanyiwa kazi mapema huduma ikamilike