 Naibu Waziri wa Fedha, Mwigulu Nchemba alisema hayo bungeni jana wakati akijibu swali la mbunge wa Muhambwe, Felix Mkosamali (NCCR-Mageuzi), aliyetaka kujua kwanini Serikali isiwaongezee muda waendesha bodaboda hao wa kusajili na kusogeza huduma hiyo, maeneo ya wilayani. Kesho (leo) ndio mwisho wa kusajili pikipiki hizi kwa namba mpya, kwanini Serikali isiwaongezee muda hawa waendesha bodaboda wa kusajili na kusogeza huduma hiyo wilayani ili iwe rahisi kwao,  alihoji.Akijibu swali hilo, Nchemba, alisema tayari Serikali imewasiliana na Mampaka ya Mapato Tanzania (TRA) na wamekubaliana kuongeza muda huo wa usajili wa namba mpya hadi Desemba mwaka huu.Alisema wameongeza muda huo ili kutoa muda zaidi kwa wamiliki wa pikipiki hizo kujisajili kwa wakati, huku akionesha kuwa ifikapo Desemba, kila mmiliki atatakiwa chombo chake kiwe na namba mpya ya usajili.Katika swali la msingi la mbunge wa Ngara, Deogratius Ntukumazina (CCM), aliitaka Serikali ibainishe lini itakuwa makini katika kukusanya na kutumia mapato yake na endapo ina mikakati ya kupunguza safari za viongozi za ndani na nje ya nchi.Akijibu maswali hayo, Nchemba, alisema ili kuwa na nidhamu na umakini katika matumizi ya Serikali, imekuwa ikifanya matumizi yake kulingana na mapato na kwa kuzingatia vipaumbele kama vinavyoainishwa katika bajeti inayoidhinishwa na Bunge. Si kweli kuwa misafara ya viongozi haina tija, viongozi wa Serikali hufanya ziara ndani na nje ya nchi, kukagua, kuhimiza na hata kushiriki na kuhamasisha harambee za kuchangia shughuli za maendeleo kama zahanati, barabara na hata Vicoba na Saccos,  alisisitiza.