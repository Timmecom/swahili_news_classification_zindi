 Kibwana alisema juzi kuwa katika soko hilo hali ilikuwa si nzuri kwa sababu hadi kufikia saa 7:00 mchana katika samaki waliovuliwa walikuwa hawajafikia tani moja, kati ya tani tatu walizozoea kuzipata kwa siku.Alisema siku ya juzi wafanyabiashara wengi wa samaki walikuwa wamekaa makundi makundi wakisubiri samaki hao ambao walikuwa ni adimu. Hali si nzuri hapa sokoni leo (juzi), watu wamekaa wanasubiri samaki. Kuna upepo mkali na ukungu wa hali ya juu kama mvua inataka kunyesha,  alisema mwenyekiti huyo.Aliongeza kuwa kukiwa hakuna upepo baharini kunakuwa na samaki wa kutosheleza mahitaji ya watu. Upepo wa kusi na kaskazi ukivuma unawaharibia wavuvi sana ndizo upepo tulizozizoea lakini hivi sasa kutokana na mabadiliko ya tabia nchi upepo umekuwa ukivuma ghafla baharini, huo unaleta shida,  alisema.Mamlaka ya Hali ya Hewa ilitoa tahadhari kutokea kwa upepo mkali na mawimbi makubwa katika maeneo ya ukanda wa Pwani.