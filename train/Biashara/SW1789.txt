 Akizungumza wakati wa uzinduzi wa mradi huo, Ofisa Mkuu wa Biashara Airtel, Arindam Chakrabary alisema wanatoa mikopo ili mawakala wapate fursa ya kukuza biashara zao na kuongeza mitaji.Huduma hii ya mikopo kwa mawakala itawanufaisha mawakala zaidi ya 20,000 nchi nzima. Chakrabarty alikumbusha kuwa mwaka jana walizindua huduma ya Timiza kwa wateja wa kampuni hiyo kwa nchi nzima na wateja zaidi ya milioni 7 waliweza kupata mikopo ya haraka isiyo na masharti.Alisema,  Timiza Mkopo kwa Wakala  itakayotolewa kwa mawakala wa Airtel Money itawapatia uhuru wa kupata mikopo ya haraka isiyo na masharti bila kupitia njia ndefu za kupata mikopo katika mfumo wa kawaida.Msimamizi Mkuu wa Afb Tanzania, Rwebu Mutahaba, alisema mawakala watapata mikopo kulingana na matumizi yao ya simu. Lengo kubwa ni kuwapatia watu fursa ya kupata huduma ya kisasa na kibunifu ambayoa haijawahi kutolewa kabla. Afb Tanzania tunajivunia ushirika huu na Airtel ambao umetuwezesha kutoa suluhisho kwa wateja wa Airtel, mikopo kwa mawakala ni moja ya huduma nyingi za kibunifu tulizonazo na tunazopanga kuzindua katika mienzi ijayo nchini Tanzania,  alisema Mutahaba. Timiza Mkopo kwa Wakala  ina viwango na riba tofauti zenye marejesho ya ndani ya siku saba, wiki mbili au mwezi mmoja. Kiasi cha kukopa kitategemeana na matumizi simu ya wakala na jinsi anavyorudisha mkopo wake kwa wakati.Kwa upande wake, kwa niaba ya Katibu Mkuu Hazina, Kamishina Msaidizi Wizara ya Fedha, Ridhiwan Masudi alisema Serikali imefurahishwa na hatua walioichukua Airtel katika kuboresha mfumo rasmi wa kifedha kupitia huduma ya Airtel Money. Tunafurahi kuona huduma ya Airtel Money ikikua kwa haraka na kuwafaidisha Watanzania wa kawaida hususani wanaoishi katika maeneo ya pembe zoni mwa nchi. Napenda kuchukua fursa hii kuwaomba Airtel waendelee kuleta bidhaa na huduma za kibunifu ili kuweza kuipatia jamii huduma bora za mawasiliano na kukuza zaidi huduma za kifedha. 