 Kigoda alisema mwishoni mwa wiki, katika sherehe ya kukabidhiwa nyumba mbili za kisasa kwa ajili ya watumishi Gereza la Maweni mkoani Tanga zilizojengwa na Kampuni ya Saruji ya Tanga (TCCL).Alisema Wizara yake itahakikisha viwanda vya ndani vinapata faida ili navyo viweze kuchangia maendeleo ya jamii zinazowazunguka.Alisema Serikali inafahamu kwamba viwanda vya uzalishaji nchini vinachangia kwa kiasi kikubwa maendeleo ya jamii kupitia programu za huduma za kusaidia jamii na ambayo katika siku za karibuni zimeonesha mafanikio na matokeo chanya. Kampuni (TCCL) wamekuwa mstari wa mbele katika kusaidia na kuchangia jamii kwa madhumuni ya kupunguza umasikini hasa katika maeneo ya vijijini,  alisema.Alisema kampuni hiyo imeonesha mifano ya wazi kabisa kwamba viwanda vya wazawa na wageni wanaokuja kuwekeza nchini wanaweza kuwa na mahusiano mazuri na wenyeji wanaozunguka kiwanda husika.Mkurugenzi Mtendaji wa Tanga Cement (TCCL), Reinhardt Swart alisema kampuni yao wanaelewa programu ya huduma ya kusaidia jamii ni kurudisha fadhila kwa jamii baada ya kufanya au kuwauzia bidhaa zako.Alisema mwaka jana kupitia programu za huduma za kusaidia jamii, TCCL wametumia takribani Sh milioni 327 kwa kujenga na kukarabati shule, zahanati na kusaidia miradi mbalimbali ya jamii nchini.