 Kamishna Jenerali wa Magereza (CGP), John Minja aliliambia gazeti hili jana kuwa hatua hiyo itawezesha wanachama wake kukopa mikopo mikubwa, kwa ajili ya maendeleo ya kujikwamua kiuchumi na pamoja na familia zao. Hivi karibuni tulikuwa na mkutano mkubwa wa Saccos yetu ambapo katika mambo ambayo tumekubaliana kufanya, ni pamoja na kuanzisha huduma za kibenki ili kutoa fursa kwa watumishi wa jeshi letu kupata mikopo,  alisema Kamishna Minja.Kamishna Minja alisema uanzishwaji wa benki hiyo japo umechelewa, lakini sasa atausimamia yeye ili kuhakikisha ndani ya mwaka huu inaanza kufanya kazi kama ambavyo iliahidiwa kwa watumishi wa jeshi hilo.