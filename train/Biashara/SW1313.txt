 Maalim alisema hayo katika kikao cha pamoja kilichowakutanisha watendaji wa Wizara ya Biashara, Viwanda na Masoko pamoja na ZSTC Ikulu mjini hapa.Alisema wakulima kwa sasa hawana sababu ya kuuza karafuu zao kupitia njia ya magendo ambayo ni ya kubahatisha zaidi kama mtu atakamatwa na karafuu hizo. Nawapongeza sana wakulima wa karafuu kwa kujitokeza na kuitikia wito wa Serikali kuuza karafuu zao kupitia ZSTC...Serikali inawahakikishia wakulima hao kuwa hawatokopwa karafuu yao,  alisema.Naibu Mkurugenzi wa shirika hilo, Suleiman Jongo alisema kazi za kununua karafuu kutoka kwa wakulima zaidi katika kisiwa cha Pemba kinachozalisha zaidi ya asilimia 90 zinaendelea vizuri.Kwa mujibu wa taarifa za Shirika la Taifa la Biashara, tayari limenunua jumla ya tani za karafuu 1,250 ambapo lengo kununua jumla ya tani 4,500 za karafuu katika msimu huu.Serikali ya Mapinduzi ya Zanzibar ipo katika hatua za mwisho za kuifanya karafuu ya Zanzibar kutambuliwa kimataifa kwa kuwa na nembo ya utambulisho wake katika soko la dunia kupitia Shirika la Kimataifa la Ubunifu (WIPO).Hatua hiyo itawafanya wakulima wa karafuu kupiga hatua kubwa ya maendeleo pamoja na mikakati ya kuundwa kwa mfuko wa karafuu wenye lengo la kutoa mikopo kwa jamii ya wakulima wa zao hilo.