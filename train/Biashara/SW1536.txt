 Mkuu wa Wilaya ya Mkuranga, Filberto Sanga amesema ujenzi wa viwanda umewezesha uchumi wa wilaya hiyo kukua kwa kasi kubwa na kukuza mapato ya halmashauri maradufu.Amesema ofisini kwake mjini Mkuranga kuwa, kwa kuzingatia hali ilivyokuwa kabla ya kuingia Serikali ya Awamu ya Tano na sasa, kuna mabadiliko makubwa, na kwamba, viwanda vimekuwa neema kwao.Amewaeleza wafanyakazi wa Kampuni ya Magazeti ya Serikali (TSN) kuwa, kabla ya Serikali ya Awamu ya Tano mapato ya halmashauri yalikuwa chini sana lakini sasa yameongezeka kwa kiasi kikubwa. Pia mapato ya Serikali kuu naongelea hapo TRA yameongezeka. Kwa mfano kule nyuma lengo la wilaya lilikuwa chini ya bilioni mbili sasa hivi tunacheza kwenye bilioni sita makusanyo hayo kwa mwaka  amesema.Sanga amesema kuna viwanda zaidi ya 71 Mkuranga na vingine sita vipo kwenye hatua mbalimbali za ujenzi.Amesema kiwanda cha aina yoyote kinaweza kujengwa wilayani humo kwa kuwa mahitaji ya msingi yapo na wametenga zaidi ya ekari 10,000 kwenye Kijiji Cha Msufini kata ya Mbezi kwa ajili ya uwekezaji.