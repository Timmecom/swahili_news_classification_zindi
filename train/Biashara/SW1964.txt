 Hayo yameelezwa na Ofisa Uhusiano wa kituo hicho, Pendo Gondwe wakati akizungumza na waandishi wa habari juu ya mafanikio ya uwekezaji nchini, ambapo alieleza kitendo cha Watanzania kumiliki miradi mingi, kinaonesha wanaelewa faida zake."Kutokana juhudi zetu za kuelimisha masuala ya uwekezaji, ndiyo maana watu wamevutiwa kuja kuwekeza, kufikia mwaka jana asilimia 52 ya miradi ya uwekezaji inamilikiwa na Watanzania, asilimia 23 ni ya ubia kati ya Watanzania na watu wa nje na asilimia 20 ni makampuni ya kigeni," alisema.Alisema dhana ya kuwa uwekezaji ni kwa ajili ya watu kutoka nje, imeanza kufutika miongoni mwa Watanzania wengi na ndiyo sababu wanazidi kutoa elimu.Aidha, Meneja wa Uhamasishaji Wawekezaji wa Ndani, John Mnali alisema kwamba kituo hicho kinatamani wawekezaji asilimia 90 wawe wa hapa nchini kutokana na wengine huondoka kulingana na mazingira.Alisema matarajio ya kituo hicho ni kuendelea kuhamasisha wawekezaji ili kuhakikisha asilimia nyingi ya miradi inamilikiwa na Watanzania wenyewe."Kwa sasa Watanzania wanafahamu masuala ya uwekezaji, ongezeko kubwa ukilinganisha na miaka ya nyuma, kwa maana hiyo waendelee kujitokeza katika miradi mbalimbali ya uwekezaji, alisema.