 Warsha hiyo ya mafunzo itafanyika katika Manispaa ya Kinondoni.Katika warsha hiyo kijana mmoja atakayeweza kuelezea na kuwakilisha changamoto anazozipata katika biashara aliyonayo mbele ya jopo la washauri na vijana wenzake atapata bahati ya kupatiwa vifaa vya kazi kwa ajili ya kuendeleza biashara yake.Akizungumza na waandishi wa habari, Meneja Huduma za Jamii wa Airtel, Hawa Bayumi alisema,  Airtel Fursa imeanzishwa kwa lengo la kuwasaidia na kuwawezesha vijana wengi nchini kupata elimu na pia kuwapatia misaada ya vitendea kazi itakayowawezesha kuendesha biashara zao kwa ufanisi. Mpaka sasa Airtel imeshafanya semina kama hizo katika mikoa ya Dar es Salaam, Arusha, Mbeya, Mwanza, Tanga, Morogoro, Kagera, Mtwara Dodoma na Iringa na kuwawezesha vijana zaidi ya 3,700 kupata mafunzo hayo ikiwemo usimamizi wa mtaji, mbinu za masoko, kuzitambua fursa na ujuzi wa kibiashara, namna ya kuendesha biashara na kuweka hesabu, jinsi ya kufungua akaunti benki.