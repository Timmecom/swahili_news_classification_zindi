 Rais Magufuli ametoa ujumbe huo alipozungumza na Balozi wa Canada hapa nchini, Alexandre Le ve que aliyekutana naye Ikulu Dar es Salaam na kupokea barua yenye ujumbe wa Waziri Mkuu wa Canada, Justin Trudeau.Katika mazungumzo hayo, Rais Magufuli amesema Serikali yake hairidhishwi na jinsi kilimo cha Tanzania, kutokana na kutowanufaisha wakulima ipasavyo, hivyo akasema anaikaribisha Canada, hususani sekta binafsi ya nchi hiyo, kushirikiana na Tanzania kujenga viwanda vya kusindika mazao ya kilimo na uvuvi.Alisema hatua hiyo itasaidia kuzalisha ajira na kuongeza thamani ya mazao kwa manufaa ya wananchi wa nchi zote mbili.Dk Magufuli pia ameitaka Canada yenye uwezo mkubwa kiteknolojia na mtaji, ishirikiane na Tanzania katika uwekezaji kwenye sekta ya madini na gesi kwa kujenga viwanda vya kuchakata madini na rasilimali ya gesi ambayo mpaka sasa Tanzania imethibitika kuwa na hifadhi inayofikia futi za ujazo zaidi ya trilioni 57. Ningependa kuona Canada inashirikiana na Serikali yangu, katika juhudi zake za kuachana na usafirishaji wa mchanga wa madini badala ya madini yaliyochakatwa na pia kuachana na usafirishaji wa mazao yakiwa ghafi,  alisema Rais Magufuli.Kwa upande wake Balozi Le ve que amemhakikishia Rais Magufuli kuwa atafikisha ujumbe huo kwa Waziri Mkuu Canada, Justin Trudeau na amebainisha kuwa nchi hiyo ipo tayari kushirikiana na Tanzania katika juhudi zake za kuimarisha uchumi, hasa baada ya kujionea juhudi za Rais Magufuli katika kukabiliana na rushwa, kuongeza ukusanyaji wa mapato na kusimamia nidhamu ya kazi kwa watumishi wa umma.Wakati huo huo, Rais Magufuli amepokea ujumbe kutoka kwa Rais wa Algeria, Abdelaziz Bouteflika ambaye pamoja na kumpongeza kwa hatua anazochukua katika uendeshaji wa Serikali, amemhakikishia kuwa nchi yake ipo tayari kuendeleza na kuimarisha ushirikiano uliopo kati yake na Tanzania huku akitaja maeneo ya kipaumbele kuwa ni nishati na kilimo.Ujumbe wa Rais Bouteflika umewasilishwa kwa Rais Magufuli Ikulu Jijini Dar es Salaam na Balozi wa Algeria hapa nchini, Belabed Saada.