 Kaimu Mtendaji Mkuu wa RwandAir, Chance Ndagano amesema shirika hilo litafanya safari nne kwa wiki kutoka Kigali kuelekea Cape Town na Harare, Zimbabwe.Hawakutangaza siku maalumu ya kuanza safari hizo lakini alisisitiza kuwa haitachukua muda mrefu.Amesema, usafiri huo wa Abuja nao unatarajia kufanya safari zake mara nne kwa wiki kwa kutumia njia ya kwenda Ghana kupitia Abuja."Hii ni hatua kubwa kwa RwandAir na tunaendelea kutanua mtandao wetu wa usafiri, lengo likiwa ni kuwafikia wateja wetu kwa kuunganisha bara la Afrika na sehemu nyingine duniani,  amesema.Amesema, safari za Abuja na Cape Town itasaidia kukuza uchumi wa nchi hizo tatu kwa njia ya utalii na biashara na kuhamasisha ushirikiano baina ya Rwanda, Nigeria na Afrika Kusini.Safari hizo mbili zinafanya shirika hilo kufikisha safari 26 za kwenda nchi mbalimbali.Rwandair ilipata cheti cha usalama cha IOSA huku ikiruhusiwa na mamlaka za ndege nchini Nigeria kufanya safari zake kati ya Abuja-Yaound  katika Afrika Magharibi.Aidha Rwanda hivi karibuni ilisaini makubaliano ya kutoa huduma huko Cape Verde, kwa lengo la kufungua masoko baina yake na sekta binafsi.Hivi karibuni shirika hilo lilitangaza mipango ya kuanza safari katika miji ya New York, Marekani na maeneo ya nchi za Asia, ikiwemo China.Katika bara la Afrika, wana mpango wa kuanza safari huko Conakry, Guinea, Bamako, Mali , Dakar, Senegal na Addis Ababa, Ethiopia pamoja na Lilongwe, Malawi na Durban, Afrika Kusini.