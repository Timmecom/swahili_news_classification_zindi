 Kaimu Mkurugenzi wa Halmashauri ya wilaya ya Lindi, Mhandisi Mbaraka Kilanga ameyasema hayo jana kwenye sherehe ambapo mwenyekiti wa mamlaka hiyo, Mathei Makwinya aliwakabidhi mabwana shamba pikipiki zipatazo sita kati ya hizo tano zilitolewa na mfuko wa Wakafu na moja ni ya halmashauri ya wilaya, kwa ajili ya uendelezaji wa zao la korosho na mifugo, vijijini.Kilangai alisema mfuko huo ulishatoa Sh milioni 27 kwa mwaka 2013 na mwaka jana zilitolewa Sh milioni 31 na leo hii ninakabidhi Honda zenye thamani ya Sh milioni 12.Alisema mfuko huo wa Wakafu ni kwa ajili ya kuendeleza zao la korosho katika wilaya ya Lindi kwa kufikia viwango stahiki cha uzalishaji. Kilangai alisema hali ya uzalishaji kwa zao la korosho ni nzuri, kila mwaka kiwango kinapanda cha uzalishaji wa zao hilo.Alisema mwaka 2012 uzalishaji ulikuwa tani 3,500, 2013 uzalishaji tani 6,950 na kwa mwaka jana 2014 tani 9,738. Kaimu huyo alisema hali ni nzuri ya uzalishaji wa zao la korosho, kwa hiyo mafanikio hayo yote yanatokana na ushirikiano mzuri baina ya mfuko na mamlaka hiyo.Naye mwenyekiti wa halmashauri ya wilaya ya Lindi, Mathei Makwinya aliwataka watendaji wazitumie pikipiki hizo kwa kazi iliyopangwa na si vinginevyo. Alisema vyombo hivyo vya usafiri vinatakiwa vitunzwe kwani vitaweza kutoa huduma nzuri kwa wataalamu wakafika kwa wakulima kwa wakati unaotakiwa.