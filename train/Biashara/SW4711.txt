 Akizindua ripoti hiyo mwishoni mwa wiki, Waziri wa Nchi Ofisi ya Waziri Mkuu (Uwekezaji na Uwezeshaji), Dk Mary Nagu alisema serikali bado inaendelea kufanyia kazi maeneo mbalimbali ili kuboresha zaidi mazingira ya uwekezaji nchini. Kazi kubwa iliyopo mbele yetu ni kuongeza kasi ya uwekezaji katika sekta za madini na gesi ili kuisaidia nchi kupata faida zaidi na kutumia fursa hiyo kujenga miundombinu katika Sekta ya ya Kilimo ili nayo iweze kuvutia uwekezaji zaidi,  aliongeza Dk Nagu.Alisema ripoti hiyo imeonesha uwekezaji wa mitaji binafsi kutokana nje na mtanzamo wa wawekezaji na hii imeweza kuonesha mazingira ya uwekezaji nchini ni mazuri na yanavutia wawekezaji kuja kuwekeza. Ripoti inaonesha kuwa Tanzania imeweza kufanikiwa kuvutia uwekezaji wa moja kwa moja kutoka nje, kutoka dola za Marekani milioni 6,941.5 mwaka 2008 hadi kufikia dola za Marekani milioni 9,278.1 mwaka 2011,  alisema.Dk Nagu alisema katika mazingira hayo, serikali ingependa kuona ongezeko hilo la uwekezaji linaenda sambambana na maendeleo ya uchumi wa watanzania wa kawaida.Ripoti hiyo imekuja baada ya Kituo cha Uwekezaji nchini (TIC), Benki Kuu ya Tanzania (BoT)na Ofisi ya Taifa Takwimu (NBS), kushirikiana kwa pamoja kufanya utafiti ambao umekuja na majibu yaliyolenga kuoneha hali halisi na changamoto zilizopo ili kupata fursa ya kufanya maboresha mazingira ya uwekezaji hapa nchini.  Viongozi na wadau mbalimbali wanawajibika kutumia tafiti hiyo katika shughuli za maendeleo ili kuhakikisha Tanzania inafanya vizuri kiuwekezaji na kuchangia maendeleo ya nchi,  alisema.Dk Nagu alisema kuwa serikali itatumia ripoti hiyo na kuhakikisha inakuwa ni sehemu ya kufanyia maboresho ya sera ya uwekezaji ambayo itaweka mazingira bora zaidi ya uwekezaji nchini. Kwa upande wake, Mkurugenzi Mtendaji wa Kituo cha Uwekezaji nchini (TIC), Juliet Kairuki alisema utafiti huo ulihusisha Kampuni zilizowekeza Tanzania Bara na Tanzania Visiwani ambapo utatumika katika kupanga mikakati zaidi ya kuongeza uwekezaji.Kairuki alisema kuanzia mwaka 1996 hadi 2013 kituo kimeweza kusajiri miradi ya uwekezaji 8,487 kati ya hiyo miradi 4,230 ni ya Watanzania, 2,119 ni ya wawekezaji kutoka nje ya nchi na 2,137 ni ya ubia.Alisema kituo chake kinatafuta fedha kwa ajili ya kuangalia uwezo wa wawekezaji wa ndani sababu hadi sasa hakuna taarifa na picha stahiki juu ya uwekezaji huo.Naye Mkurugenzi wa Mkuu wa Ofisi ya Taifa ya Takwimu (NBS), Dk Albina Chuwa alisema utafiti huo umefanyika kwa kufuta vigezo vya Ofisi ya Takwimu ya Umoja wa Mataifa na iliweza kuwashirikisha watumiani katika ngazi zote za utekelezaji kukidhi mahitaji ya kutathimini na kufuatilia sera ya uwekezaji nchini.