 Meneja Mkuu wa Kodi wa kampuni hiyo, JosephThogo alisema kushindwa kwa nchi hizo kuwa na vifaa vya kutosha vya kuhifadhia mafuta kunamaanisha kwamba zitashindwa kujikusanyia mafuta ya kutosha kwa bei nafuu kama zinavyofanya nchi nyingine duniani.Alisema kwa miezi michache iliyopita, bei ya mafuta duniani imeshuka kwa zaidi ya nusu na kufikia chini ya dola 50 za kimarekani kwa pipa kwa mara ya kwanza tangu Mei mwaka 2009. Kushuka kwa bei kumesababisha kushuka kwa uhitaji kwenye nchi nyingi ambao umetokana na kushuka kwa ukuaji wa kiuchumi na upatikanaji wake kuwa mkubwa zaidi; na kufanikiwa kwa uchimbaji ambao umeleta mapinduzi ya uzalishaji wa mafuta nchini Marekani na kusababisha kupungua kwa utegemezi wa kuagiza mafuta kutoka nje,  alisema.Alisema utafiti huo wenye jina la  Kushuka kwa bei za mafuta   Wanaofaidika na Wanaopata hasara  umeainisha kuwa sekta ya anga ndiyo itakayofaidika kwa kiasi kikubwa na kushuka huko kwa kasi kwa bei ya mafuta duniani. Wakati mwito wa kushuka kwa bei ya mafuta ukitolewa kuwanufaisha mpaka watumiaji wa mwisho kabisa, inakadiriwa kuwa gharama za mafuta ya ndege, ambayo ndiyo hugharimu zaidi uendeshaji wa sekta hiyo, unaweza kushuka mpaka kufikia asilimia 13,  alisema.Alisema waendesha vyombo vya moto Afrika Mashariki, wamekuwa wakilalamika kuwa kushuka kwa bei hakuendani na mwenendo mzima wa bei za mafuta.