 Halmashauri ya Wilaya ya Sikonge mkoani Tabora ipo kwenye mchakato wa kujenga kiwanda cha asali na inakaribisha wawekezaji wa viwanda vya bidhaa zinazotokana na zao hilo la nyuki.Mkurugenzi Mtendaji wa Halmashauri hiyo, Martha Luleka amesema, kiwanda hicho kitaongeza thamani na matumizi ya asali inayozalishwa kwa wingi wilayani humo.Amesema ofisini kwake mjini Sikonge kuwa, kuna warina asali zaidi ya 6500 wilayani Sikonge wanaozalisha tani 2,000 na kama watawezeshwa na mnyororo wa ongezeko la thamani wataweza kuzalisha tani 6,000 hadi 7,000. Kwa hiyo mwekezaji asiwe na wasiwasi kwamba pengine malighafi itashuka hapana, sana sana itaongezeka kwa sasa wanafanya tu kwa mazoea yao ya kupata mapato kama ilivyokuwa awali lakini ikija kiwanda kikakaa sawa tutakuwa na warina asali wakubwa  amesema.Luleka ameyasema hayo wakati anazungumza na timu kutoka Kampuni ya Magazeti ya Serikali (TSN) iliyokwenda Sikonge kuzifahamu fursa zilizopo na kuufahamisha umma ili wenye mitaji wakawekeze. Na asali inatangazika kweli ya miombo forest (misitu ya miombo), lakini kiwanda chetu kwa sababu tayari kimo mbioni kuanza tuna hakika ya kwamba tutapata. Lakini nikuambie kitu kimoja kwamba, matumizi ya duniani kwa takwimu za mwaka 2015 zinatakiwa metriki tani milioni 1.9 na kwa dunia nzima hii unaweza ukaona kuwa hii ni ajira kubwa sana  amesema.Kwa mujibu wa Luleka nchini zilizowekeza kwenye utengenezaji asali zinatengeneza fursa nyingi za ajira na kwamba, kiwango cha asali inayopatikana kote duniani ni kidogo kuliko mahitaji. Hivi tu tunavyosema asali ya Tanzania itumike kuuzwa tu hapa nchini bado na haitoshi. Watumiaji ni wengi kwa sababu hata dawa asilia sasa hivi zinaitumia hiyo. Na sisi tunasema hivi huu mnyororo wa thamani utakapoenda kuboreshwa utaona mahitaji ya watumiaji wa asali yataongezeka amesema.Luleka amesema, Halmashauri itatengeneza maarifa ili wananchi wapende kuitumia asali kama ilivyo kwa watu wanaotembea na chupa za maji ya kunywa. Yaani kabla hujalala unaambiwa kwamba kunywa maji ya mbadalasini tumbo lako mafuta, kolestro na vitu kama hivyo. Yaani nakwambia ile dawa watu mtakunywa tu.Ukiwa na hangover, kining inio kile kunywa maji ya asali ya asubuhi ya motomoto kimeondoka, watu hawatakunywa? Watalamba na wataitumia asali kwa wingi. Nataka niwaambie kwamba, asali ndio zao litakalopiku maji kwa siku za usoni  amesema Luleka.