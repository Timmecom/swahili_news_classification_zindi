  Gawio hili la faida linalipwa kwa watumiaji wote wa Tigo Pesa wakiwemo wateja binafsi, mawakala wa rejareja na washirika wetu wa kibiashara, kila mmoja kutokana na thamani ya fedha aliyojiwekea katika akaunti yake ya Tigo Pesa,  alisema Mkuu wa Fedha na Tahadhari wa Huduma ya Fedha kwa njia ya mtandao, Obedi Laiser.Akizungumza na waandishi wa habari jana Dar es Salaam, Laiser alisema hiyo itakuwa ni mara ya kwanza Tigo kuwalipa gawio la faida watumiaji wa Tigo Pesa kwa mwaka wa 2016, akibainisha kuwa malipo hayo ni faida inayopatikana kutokana na amana ya Mfuko wa Tigo Pesa uliowekezwa katika benki za kibiashara nchini. Tunayo furaha kubwa kutangaza gawio hili la faida kwa mara ya saba mfululizo tangu tulivyoanza kufanya hivi mwaka 2014. Bila shaka hii inaonesha ni jinsi gani Tigo inajizatiti kuwaletea watanzania maisha bora ya malipo kwa njia ya mtandao,  alisema Laiser.Tigo ilikuwa kampuni ya kwanza duniani kutoa gawio kwa wateja wake mwaka 2014. Tunaamini gawio hili la kwanza la faida ya Tigo Pesa kwa mwaka 2016 litakuwa ni kivutio kikubwa kwa mamilioni ya watumiaji wa Tigo Pesa katika kufanikisha mahitaji yao mbalimbali ya kifedha ya mwanzo wa mwaka,  aliongeza Mkuu huyo wa Fedha na Tahadhari wa Huduma ya Fedha kwa njia ya mtandao wa Tigo.Malipo haya kwa watumiaji wa Tigo Pesa hutolewa kwa mujibu wa mwongozo wa Benki Kuu Tanzania (BoT) uliotolewa Februari mwaka 2014. Mpaka sasa Tigo imelipa Sh bilioni 35.5 kwa wateja wake tangu ilipoanzisha utaratibu huu mwaka juzi.