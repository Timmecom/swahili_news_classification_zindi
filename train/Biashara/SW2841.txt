 Meneja Mwandamizi wa Mawasiliano wa Benki ya NMB, Joseline Kamuhanda aliwaambiwa waandishi wa habari jijini Dar es Salaam juzi kuwa tayari benki hiyo imeshaanza mchakato wa kuanza utoaji wa huduma hiyo na wakati wowote itautangazia umma. Benki ya NMB itaanza kuuza hati fungani zake wakati wowote kuanza sasa, hivyo wananchi wakae tayari kwa huduma hii mpya ambayo mara zote imekuwa ni kimbilio kwa jamii kutokana na faida ambayo mnunuzi atakuwa akiipata,  alisema.Kamuhanda alisema pindi mpango huo utakapoanza utakuwa wazi kwa wateja wa NMB na wasio wateja wao. Kuhusu faida ambayo mnunuzi wa hati fungani ya NMB ataipata ni kuwa na riba ya hati fungani yake atakayokuwa ameinunua na kuwekwa kwa kipindi maalumu. Mtu atakapoamua kununua hati fungani ya NMB hatokuwa kama mteja aweke fedha zake katika akaunti bali unaikopesha Benki ya NMB fedha zako na mwisho wa siku inakulipa riba,  alisema.Naye Meneja Uhusiano wa Wawekezaji wa Benki ya NMB, Anna Mwasha alisema hati fungani ni aina ya uwekezaji ambapo mwekezaji anawekeza katika chombo cha kibiashara au serikali kitakachokopesha fedha katika muda maalumu na kwa riba inayoweza kubadilika au riba isiyobadilika.Mwasha alisema mwananchi atakaponunua hati fungani ya NMB, anakuwa amewekeza au kukopesha fedha zake kwa benki na NMB inaahidi kurejesha fedha hiyo katika kipindi maalumu cha ukomavu. Alisema kuanzia muda uliowekeza hadi muda wa ukomavu, NMB pia italipa kiasi cha riba kilichokubaliwa.