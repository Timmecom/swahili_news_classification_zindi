 Uzinduzi huo ulifanyika kwenye ofisi za ubalozi wa Tanzania jijini London, Uingereza ambako pia Waziri Mkuu alikabidhiwa nakala ya kwanza ya toleo la sasa ambayo iliwekwa kwenye jalada jekundu la ngozi.Akizungumza katika uzinduzi huo, Waziri Mkuu alisema Serikali ya Tanzania imepata fursa nzuri ya kujinadi kwa watu maarufu na wafanyabiashara wa kimataifa duniani kupitia jarida hilo na akataka uwekwe utaratibu wa kujinadi kisekta.Alimtaka Balozi wa Uingereza, Peter Kallaghe aweke mkazo na kusimamia suala hilo ili kuhakikisha matoleo yanayofuata yanakuwa ya kisekta zaidi.Waziri Mkuu alimshukuru Mwenyekiti wa taasisi ya First, Rupert Goodman kwa kazi nzuri aliyoifanya kwa ajili ya Taifa la Tanzania. Kazi uliyoifanya ni nzuri lakini katika toleo lijalo tuangalie jinsi ya kuitangaza miradi ya uwekezaji ambayo inauzika na iende sekta kwa sekta. Ukishirikiana na Balozi wetu hapa, lazima utapata kitu kizuri,  alisema.Awali, akielezea kuhusu jarida hilo la FIRST, Balozi Kallaghe alisema jarida hilo linasambazwa kwenye mashirika mbalimbali ya ndege. Si tu kwamba linasambazwa katika mashirika ya ndege, bali pia linawekwa kwenye vyumba vya kupumzikia abiria wa daraja la kwanza na la pili kwenye viwanja vingi vya ndege,  alisema.Alisema hilo ni toleo la sita ambalo limeandaliwa kwa ushirikiano na ofisi yake (Ubalozi wa Uingereza) ikiwa ni sehemu ya Maadhimisho ya Miaka 50 ya Uhuru wa Tanzania lakini pia ikilenga kutangaza fursa za uwekezaji lakini pia ikitangaza hatua mbalimbali za maendeleo ambazo nchi imepitia.