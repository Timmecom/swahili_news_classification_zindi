 Kauli hiyo ya makaribisho imetolewa na Makamu wa Rais, Samia Suluhu Hassan wakati akifungua Wiki ya Ufaransa yenye lengo la kuonesha uwezo wa Ufaransa katika nyanja mbalimbali kuanzia nishati, uwezeshaji, tehama na usafirishaji.Uzinduzi huo ulifanyika jijini Dar es Salaam. Samia alisema Tanzania ni nchi yenye usalama na faida kwa mwekezaji hivyo wawe na uhakika na usalama wa mali ambayo wanaieleta kwa ajili ya kushirikiana na Watanzania.Alisema,  Tanzania ni nchi yenye uhakika katika uwekezaji barani Afrika kwa sababu haina matatizo wala migogoro ambayo inaweza kuhatarisha usalama wa mali ya wawekezaji ikilinganishwa na nchi nyingine barani Afrika. Akifungua maonesho ya kibiashara kati ya Ufaransa na Tanzania yanayofanyika jijini Dar es Salaam kwenye Ukumbi wa Makumbusho, Samia aliwakaribisha wawekezaji hao kuja kuwekeza katika maeneo mbalimbali hasa katika kilimo, nishati, utalii na usafiri.Aidha, Makamu wa Rais amewataka Watanzania serikalini, taasisi za umma na sekta binafsi kutumia wiki hiyo ya maonesho hayo ya kibiashara ambayo yataambatana na kongamano kubwa la kibiashara kati ya nchi hizo mbili kufanikisha sera ya viwanda nchini.Alisema ni fursa ya kipekee kwa wafanyabiashara wa Tanzania na Ufaransa kukutana na kubadilishana uzoefu katika masuala mbalimbali ya kibiashara na uwekezaji na kuongeza mazao ya viwandani.Alieleza kuwa katika kuelekea katika uchumi wa viwanda Tanzania haiwezi kufanya kazi hiyo peke yake, bali kwa kushirikiana na mataifa makubwa ambayo yamekuwa na teknolojia ya kisasa katika uwekezaji ikiwemo taifa la Ufaransa.Aliwahakikishia wawekezaji wote wanaokuja kuwekeza nchini kuwa serikali itafanya kila linalowezekana kuendelea kujenga mazingira bora kwa ajili ya uwekezaji.Naye Balozi Ufaransa nchini, Malika Berak alisema lengo la Wiki ya Ufaransa ni kujenga na kuimarisha ushirikiano wa kibiashara kati ya nchi hizo mbili kwa manufaa ya wananchi wake; ambako katika wiki hii ya Ufaransa, mabalozi wa Ufaransa wanaotumikia nchi hiyo barani Afrika watashirikiana na washiriki 200 kuonesha utayari wa taifa hilo la Ufaransa katika kuchangia safari ya Tanzania kuelekea katika uchumi wa viwanda.