 Aidha, zimetakiwa kutumia vyema fursa za utajiri wa kila aina unaopatikana ili kufanya mapinduzi makubwa ya kiuchumi, ikielezwa watu hawawezi kula fursa, bali kutumia fursa katika kupiga hatua katika kutafuta maendeleo ya mtu mmoja moja, taifa na Afrika kwa ujumla.Hayo yalisemwa juzi na Waziri Mkuu mstaafu wa Tanzania, Frederick Sumaye wakati wa mdahalo uliohusu mbinu za kuijenga upya Afrika uliofanyika Shule ya Sheria ya Chuo Kikuu cha Columbia, New York.Mdahalo huo uliokuwa sehemu ya mkutano wa kila mwaka wa uchumi unaolihusu bara la Afrika.Alisema, Afrika kama watu wake na hasa viongozi wakikubali kufanya mabadiliko ya kifikra, Afrika ina nafasi kubwa ya kuachana na umasikini, kwani imebarikiwa kila aina ya utajiri, isipokuwa watu wake hawajajipanga vyema, hivyo siku zote kuendelea kuonekana kuwa Afrika bado ni bara la giza.Alitoa mfano kuwa, nchi za Afrika zinapaswa kuongeza ushirikiano baina ya nchi zao ili kutumia zaidi masoko ya ndani badala ya kutegemea masoko ya nje yenye ushindani mkubwa. Pamoja na ushirikiano baina ya nchi na nchi, sera za uwekezaji ninapaswa ziangaliwe upya ili ziwalinde wawekezaji na zilinde maslahi ya nchi na ya wananchi kwani baadhi zimeshawishiwa na  wakubwa  kwa maslahi yao,  alisema Sumaye ambaye pia amezitaka nchi za Afrika kuangalia sekta binafsi, akishauri ilingwe na ipewe umuhimu unaostahili na viwanda vichanga vilindwe na serikali.Alishauri pia nchi za Afrika zijenge utamaduni wa kusindika mazao yote ya kilimo na rasilimali zinazopatikana katika nchi mbalimbali, lengo likiwa kuongeza thamani ya ubora badala ya kuruhusu usindikaji na mengineyo kufanyika nje ya Afrika na kisha bidhaa kurejeshwa tena Afrika kwa thamani kubwa zaidi.