 Waziri wa Kilimo, Chakula na Ushirika, Christopher Chiza, alisema Kenya imeshaanza kununua nafaka hizo.Alisema hayo juzi mjini Morogoro baada ya kusomewa taarifa ya Wilaya ya Mvomero kuhusu uzalishaji wa nafaka za chakula na biashara.Alisema hali ya uzalishaji, upatikanaji na uhakika wa chakula nchini, imeendelea kuwa ya kuridhisha msimu ulipita na unaotarajia kumalizika mwaka huu.Hata hivyo, Chiza alisema, mahitaji ya chakula katika mwaka 2013/2014 ni tani 12,149,120. Alisema ipo ziada ya tani 2,234,726 za chakula.Kwa mujibu wa taarifa ya Wilaya ya Mvomero iliyosomwa kwa Waziri, wakulima wanakabiliwa na tatizo la soko la mazao yao hasa mpunga, ambao kwa sasa umelundikana kwenye maghala yao.