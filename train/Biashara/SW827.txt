 Kaimu Mkurugenzi Mtendaji wa Mamlaka ya Bandari (TPA) nchini, Madeni Kipande alisema hayo juzi alipokuwa akijibu swali juu ya hatua iliyofikiwa katika mchakato wa ujenzi huo wakati wa mkutano na wadau wa bandari uliofanyika hapa.Alisema mchakato unakwenda vizuri kwani wawekezaji hao wanaendelea kujaza zabuni zao na kuziwasilisha TPA ili kuruhusu kazi ya kumpata mwekezaji atakayetekeleza mradi huo kuendelea. Zabuni zinaendelea kujazwa hadi mwisho wa mwezi huu wa Novemba ili kuruhusu zoezi la kuzichambua liweze kufanywa mapema mwezi ujao , alisema na kuongeza. Awali Kampuni 22 za kimataifa ndizo zilionesha nia ya kutaka kuwekeza kwenye ujenzi wa Bandari ya Mwambani lakini baadaye Serikali ikaona kwamba 16 ndizo zina uwezo mzuri wa kufanya kazi hiyo,  alibainisha.Aidha, Madeni aliwataka watendaji wa mamlaka hiyo mkoani Tanga kuendelea kujituma na kukubaliana na mabadiliko chanya yenye lengo la kuiwezesha Bandari ya sasa ya Tanga kufanya kazi kibiashara zaidi kama ya Dar es Salaam.