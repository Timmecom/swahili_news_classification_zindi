 Akizungumza katika uzinduzi, Ofisa Mkuu wa Biashara wa Airtel , Arindam Chakrabarty alisema, ofa hiyo inajulikana  Kamata tano zaidi . Lengo letu ni kutoa huduma nafuu, zenye ubora, tija na zinazokidhi mahitaji ya mawasiliano kwa wateja wetu nchini kote. Nina imani  Kamata Tano Zaidi  italeta uhuru wa kuwawezesha wateja wetu kuwasiliana na familia zao,marafiki na hasa kuongeza ufanisi katika biashara zao popote pale walipo .  Mkurugenzi wa Mawasiliano wa Airtel Tanzania, Beatrice Singano, alisema,  nyongeza mara tano  itapatikana kwenye aina zote za manunuzi ya muda wa maongezi yatakayonunuliwa kwenye mfumo wa Airtel Money.Alisema muda wa maongezi utakaonunuliwa utajumlisha muda wa maongezi wa kawaida pamoja na vifurushi vyote vya Yatosha au Yatosha Noma.