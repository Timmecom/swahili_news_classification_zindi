 Waziri huyo anaongoza ujumbe wa maofisa mbalimbali wa Serikali katika kukagua barabara kuu hususani mizani kutoka jijini Dar es Salaam-Tunduma hadi Mji wa Lubumbashi, Jamhuri ya Kidemokrasia ya Congo (DRC).Barabara hiyo inatumiwa na magari ya mizigo ya wafanyabiashara wa DRC kutoka Bandari ya Dar es Salaam, hivyo kwa kukagua maeneo ya mizani, serikali inataka kuondoa kero zinazosadikiwa kukumba wafanyabiashara katika usafirishaji. Tanzania imebarikiwa kuzungukwa na nchi sita zisizo na bahari na tuna ukanda wa bahari wenye urefu zaidi ya kilometa 1500 lazima tutumie bahati hii kujiletea maendeleo,  aliwaambia waandishi wa habari baada ya kutembelea kituo cha kupimia magari cha Maili Moja, Kibaha, mkoani Pwani.Ziara ya ujumbe huo, ilianzia katika Bandari ya Dar es Salaam ambapo Kaimu Mkurugenzi Mkuu wa Mamlaka ya Bandari Tanzania (TPA), Madeni Kipande alitoa taarifa fupi kwa Waziri huyo kuhusu shughuli bandarini hapo. Pia, ujumbe ulitembelea Kitengo cha kupakia na kupakua kontena (TICS) bandarini hapo.Maeneo mengine yaliyotembelewa ni pamoja na bandari za nchi kavu (ICDs) maeneo ya Kurasini na kushuhudia msongamano mkubwa wa malori ya mizigo katika njia hiyo.  Tunataka kubadilika, lazima tubadilike,  alisema Waziri Mwakyembe.Ujumbe huo unaosafiri kwa barabara kupata taarifa za moja kwa moja kutoka kwa wahusika, unajumuisha pia Mwenyekiti wa Kamati ya Kudumu ya Bunge ya Miundombinu, Peter Serukamba pamoja na mjumbe wa kamati hiyo, Zarina Madabida.Akizungumza baada ya kukagua kituo cha mizani cha Mikese, Serukamba alisema wanataka kuangalia na kufahamu kila tatizo kwa kina hatimaye ufumbuzi wa kudumu upatikane. Tuko katika ushindani mkubwa, lazima kama nchi tubadilike kwa haraka,  alisema Serukamba.Alitoa mfano wa kasoro zilizopo katika vituo vya kupima mizigo na kusema muda unaotumika kushughulikia gari moja ni mrefu na hivyo kupunguza ufanisi.Mwakyembe alisema kasoro hizo na nyingine, zitapatiwa ufumbuzi hivi karibuni kutokana na mikakati iliyopo. Ziara hiyo ya kikazi ya zaidi ya kilometa 2,000, itahitimishwa kwa kufunguliwa kwa ofisi ya TPA Alhamisi wiki hii katika Mji wa Lubumbashi, ambayo ni moja ya mikakati ya kuongeza ufanisi wa bandari katika kuhudumia nchi jirani.Ujumbe huo unajumuisha pia maofisa waandamizi kutoka TPA na Mamlaka ya Usafiri wa Nchi Kavu na Majini (Sumatra). Takwimu za hivi karibuni zinaonesha shehena yote ya mizigo ya nchi sita zitumiazo Bandari ya Dar es Salaam, yaani Zambia, D R Congo, Burundi, Rwanda, Malawi na Uganda, imeongezeka kutoka tani milioni 3.55 mwaka 2011/12 hadi kufikia tani milioni 4.05 mwaka 2102/13, ikiwa ni ongezeko la asilimia 14.2.