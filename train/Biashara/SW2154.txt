 Kwa mujibu wa ripoti ya Dunia ya mwaka 2015 kuhusu uwekezaji iliyozinduliwa jijini Dar es Salaam jana, ongezeko hilo linaifanya Tanzania iendelee kuwa kinara kwenye aina hiyo ya uwekezaji dhidi ya mataifa mengine yanayounda Jumuiya ya Afrika Mashariki.Hata hivyo, ripoti hiyo imebainisha kuwa dunia kwa ujumla imeporomoka kwenye aina hiyo ya uwekezaji kwa asilimia 16 hadi kufikia kiasi cha Sh trilioni 1.2 katika kipindi cha mwaka 2014 hali iliyosababishwa na mdororo wa uchumi wa dunia sambamba ukosefu wa sera rafiki katika uwekezaji miongoni mwa mataifa mengi duniani.Akizungumza kwa niaba ya Waziri wa Uwekezaji na Uwezeshaji, Christopher Chiza katika hafla ya uzinduzi wa ripoti hiyo uliofanyika Dar es Salaam, Katibu Mkuu Ofisi ya Waziri Mkuu, Dk Florens Turuka alisema kiasi cha uwekezaji huo hapa nchini kimekuwa zaidi kwa mwaka 2014.Alisema katika mwaka 2014 taifa lilifanikiwa kuvutia uwekezaji wenye thamani ya Sh milioni 2,142 ikilinganishwa na kiasi cha Sh milioni 2,131 mnamo mwaka 2013. Kiasi hiki ni kikubwa zaidi ikilinganishwa na kiwango cha chini zaidi cha Dola 640 kati ya mwaka 2005-2007 (kabla ya mgogoro wa uchumi).  Mafanikio haya yanatokana na uvumbuzi wa gesi hapa nchini na hivyo kuifanya nchi yetu kuendelea kuwa kinara kwenye aina hii ya uwekezaji ililinganishwa na nchi nyingine wanachama wa Jumuiya ya Afrika Mashariki,   alisema.Kwa mujibu wa ripoti hiyo, Afrika Kusini ndio inayoongoza barani Afrika kwa aina hiyo ya uwekezaji kwa mwaka 2014 huku nafasi kama hiyo ikishikiliwa na China katika ngazi ya kidunia, ikifuatiwa na Hong Kong huku Marekani ikitajwa kushika nafasi ya tatu.Zaidi ripoti hiyo imebainisha kuwa katika mataifa kumi yanayofanya vizuri kwenye aina hiyo ya uwekezaji, nusu yanatoka kwenye kundi la mataifa yanayoendelea yakiwemo Brazil, Hong Kong, India na Singapore."Katika mazingira haya kuna haja ya kuimarisha sera za uwekezaji za kimataifa, ikiwa ni pamoja na makubaliano ya uwekezaji ya kimataifa (IIA) huku pia suala la kodi za kimataifa likipewa kipaumbele,   alisema.Katika hotuba yake ya ufunguzi, Mwenyekiti wa Bodi ya Kituo cha Uwekezaji hapa nchini (TIC), Profesa Lucian Msambichaka pamoja na mambo mengine alikipongeza kituo hicho kwa jitihada zake katika kuvutia uwekezaji hapa nchini sambamba na kupunguza vikwazo katika uwekezaji huo.