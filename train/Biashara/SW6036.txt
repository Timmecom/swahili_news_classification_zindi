 Takwimu zinazoonesha ongezeko la faida kwa asilimia 69 katika benki hiyo. Ongezeko hilo ni kubwa ikilinganishwa na faida ya Sh bilioni 7.56 tuliyoipata katika robo mwaka iliyotangulia, hivyo tunajisikia fahari kutangaza faida hii mbele yenu,   alibainisha Ofisa Fedha Mkuu wa benki hiyo, Selemani Ponda alipokuwa akizungumza na waandishi wa habari jijini Dar es Salaam jana.Kwa mujibu wa Ponda, faida hiyo pia ni sawa ongezeko la asilimia 28 ikilinganishwa na faida ya kiasi cha Sh bilioni 13.96 katika kipindi cha miezi sita kwa mwaka uliopita. Katika robo mwaka hii iliyoisha Juni, jumla ya mapato kwenye faida itokanayo na riba ilikuwa kwa asilimia 26 hadi kufikia Sh bilioni 17.9 ongezeko lilichangiwa na gharama nafuu ya amana zetu sambamba na usimamizi bora wa fedha,   alibainisha.Ponda alisema katika kipindi hicho faida isiyotokana na riba ilikuwa kwa asilimia 43 hadi kufikia kiasi cha Sh bilioni 12.3 kutoka Sh bilioni 8.6 iliyorekodiwa katika mwaka uliopita.Benki hiyo pia ilikuwa na mapato mgawo kutokana na uwekezaji wenye ukubwa kiasi cha Sh bilioni 2.3 ikilinganishwa na kiasi cha Sh bilioni mbili kilichorekodiwa katika kipindi kama hicho mwaka jana. Nguvu ya ukuaji wa mapato inaonesha mafanikio ya benki. Tunaendelea kuboresha ufanisi katika uendeshaji na utoaji wa huduma zetu ili kuwaridhisha zaidi wateja wetu. Kwa ripoti hii matokeo yanaonesha kwamba Exim tumeonesha utendaji bora hasa kwa kuhusisha rasilimali watu na teknolojia iliyo bora zaidi,  aliongeza.