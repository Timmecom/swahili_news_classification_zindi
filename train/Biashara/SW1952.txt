 Mkurugenzi wa mradi wa Superbrands, Jawad Jaffer alisema zilishirikishwa kampuni zaidi ya 1,000 zinazotoa huduma na kuzalisha bidhaa mbalimbali zikiwemo vyakula, dawa, huduma za fedha, viwanda, habari na mawasiliano.Alisema utafiti huo hufanywa na kamati inayopitia chapa zote na kwa safari hii walipitia kampuni na taasisi zaidi ya 1,000 na baadaye kuzichuja na hatimaye kubaki kampuni 44 ambazo zilipigiwa kura.Aidha alisema,  Tumezingatia maoni ya wataalamu wazoefu wa masoko na watumiaji walengwa wa huduma na bidhaa ambao wana haki ya kuamua aina ya bidhaa wanayonunua ambayo ni mbinu ya uhakika kugundua na kubainisha viwango bora vya superbrands. Mbali na kuaminika kutoa huduma na bidhaa kwa kiwango cha juu hujenga imani kwa watumiaji wakati wote.  Kura zilipigwa tena na kubaki kampuni 20 bora ambapo Azam iliongoza... majumuisho ya utafiti na uchambuzi wa kina ulifanywa na idara ya uchambuzi wa viwango yenye makao makuu huko London nchini Uingereza kwa kuzingatia ushauri wa wataalamu wa masoko na maoni ya watumiaji zaidi ya 1,000 wa huduma na bidhaa hizo,  alisema.Aidha alisema utafiti wa superbrands pia unaendelea nchini Kenya na Uganda ambapo utafiti huo utasaidia kubainisha kampuni zitakazoingia kwenye kinyang anyiro cha Superbrands duniani ukanda wa Afrika Mashariki na kutoa taarifa kwa mabadiliko kwenye viwango na utendaji.