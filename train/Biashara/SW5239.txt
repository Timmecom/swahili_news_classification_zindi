 Utafiti huo uliofanywa na watafiti wa Kilimo kutoka Wizara ya Kilimo, Chakula na Ushirika pamoja na Taasisi ya Utafiti ya Mlingano mkoani Tanga chini ya mradi wa Eastern African Agriculture Produstivity Project.Hayo yalisemwa na Kaimu Mkurugenzi wa Utafiti wa Wizara ya Kilimo , Chakula na Ushirika, Dk Hussein Mansour hivi karibuni mjini Morogoro wakati wa kikao cha wadau kuhusu utafiti wa miradi miwili iliyotafiti juu ya viwango sahihi vya mbolea vinavyoweza kutumika kwa zao la mpunga katika Kanda ya Mashariki.Alisema utafiti huo pia ulibaini tofauti za udogo katika eneo moja hadi eneo jingine na kuonesha ni sababu zinazohusisha na uzalishaji wa mazao hasa mpunga.Mbali na suala hilo, watafiti hao waliangalia namna ya kuongeza uzalishaji kwa kutumia kilimo cha mzunguko wa mpunga na mikunde aina ya fiwi katika maeneo hayo ya utafiti.Baadhi ya wakulima walioshiriki katika utafiti huo, Idd Manga wa wilaya ya Korogwe, Ally Abdallah kutoka wilaya ya Same na Bakari Seleman wa Lushoto, kwa nyakati tofauti walipongeza matokeo ya utafiti huo.Walisema matokeo ya utafiti huo hivi sasa utawaongezea tija kutokana na uzalishaji wa zao la mpunga watakapokuwa wakitumia kilimo cha mzunguko wa mpunga na fiwi.