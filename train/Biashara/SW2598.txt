 WATAFITI kutoka Chuo Kikuu Huria Tanzania (OUT) wamewashauri wafanyabiashara ndogo mkoani Dodoma wapewe mafunzo ili waondokane na changamoto ya namna ya kukuza mitaji na kufi kia hatua ya kuwa wafanyabiashara wa kati.Hayo yalielezwa na Dk Wambuka Rangi kutoka OUT wakati alipokuwa akiwasilisha utafiti kwenye warsha ya tathimini kuhusu hali halisi na mazingira ya wafanyabiashara wadogo mkoani hapa, iliyofanyika mwisho wa wiki jijini hapa.Dk Rangi alisema wafanyabiashara hao wanahitaji kupewa mafunzo mbalimbali na namna ya kuwasaidia ili waweze kupata mitaji wakue na kufikia wafanyabiashara wa kati.Alisema utafiti huo ulishirikisha watu 446 na timu ya watafiti wawili wa OUT na walishirikiana na Shirika la Tanganyika Christian Refugee Services (TCRS).Alisema katika utafiti huo walibaini kwamba kundi hilo la wafanyabiashara ndogo ni watu muhimu kwakuwa linatoa huduma muhimu kwa jamii.Dk Rangi alisema utafiti huo ulifanyika katika kata tisa za Nzuguni, Uhuru, Madukani, Viwandani, Kizota, Chang ombe Tambuka Reli, Viwandani na Majengo ambapo waliangalia mazingira wanayofanyia biashara na changamoto wanazokutana nazo na kutoa mapendekezo ya nini kifanyike.Watafiti hao walipendekeza kwamba wafanyabiashara hao wapewe elimu kuhusu haki zao kama mikopo yenye masharti nafuu kutoka taasisi za kifedha pamoja na kuelimishwa kuhusu sera na sheria za jiji.Mkurugenzi wa mradi wa TCRS mkoani Morogoro, Rehema Samwel, alisema shirika hilo linafanya kazi katika maeneo ya Kishapu, Ngara, Kibondo, Kakonko, Kilwa, Morogoro na Dar es Salaam.