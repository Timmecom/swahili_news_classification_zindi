 Aidha, imeelezwa kanuni hizo zilizosainiwa na Waziri wa Viwanda na Biashara mwaka jana, Julai mwaka huu inaanza kutumika rasmi na sasa FCC wanaendelea kutoa elimu kwa wafanyabiashara na walaji.Mkurugenzi anayeshughulikia Mienendo inayofifisha Biashara, Dk Deo Nangela alisema awali hakukuwa na kanuni hizo lakini kwa mujibu wa mfumo wa soko ni lazima kuwe na ulinzi hasa kwa mlaji.Hivyo alisema mikataba yote ya walaji ni lazima kupelekwa FCC kuona kama inakidhi haja na haimuumizi mlaji na ile iliyopo ipelekwe kuangaliwa kama ina marekebisho ifanyiwe kazi na kutoa mfano wa mikataba inayoeleza kuwa abiria chunga mzigo wako au bidhaa ikinunuliwa hairudishwi.Alisema baada ya mwakani itakapoanza kutumia kanuni hizo, mikataba ambayo haijapitiwa na FCC itakaguliwa na kuchukuliwa hatua kwani lengo la kuweka ulinzi kwa walaji na wafanyabiashara wasitumie nafasi hiyo kujinufaisha.