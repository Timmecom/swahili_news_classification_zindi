 Huku TIPER ikiwa na mpango wa kupanua hifadhi ya mafuta kufikia mita za ujazo 315,000 za mafuta ifikapo mwishoni mwa mwaka huu.Naibu Waziri wa Wizara ya Nishati na Madini, Charles Mwijage alisema hayo jana wakati akijibu swali la Mbunge wa Viti Maalumu, Mariam Kisangi (CCM) aliyetaka kufahamu serikali imepata faida gani kutokana na uwekezaji katika kampuni hiyo.Pia alihoji kwa nini mpaka sasa hakuna uendelezaji mkubwa katika eneo la TIPER, na lini uboreshaji wa mazingira ya TIPER utakamilika.Akijibu swali hilo, Mwijage alisema serikali inaendelea kunufaika na uwekezaji wa TIPER kwa kupata hifadhi kubwa ya mafuta kwa ajili ya soko la ndani na nje kwa kuweza kupata gawio la Sh bilioni 4.4 kwa kipindi cha miaka mitano.Alisema hifadhi ya TIPER ina uwezo wa kuhifadhi mita za ujazo 141,000 za mafuta yaliyosafishwa, huku ikifanya ukarabati wa matangi yenye mita za ujazo wa 72,000 na kufanya hifadhi hiyo kuwa na jumla ya mita za ujazo 213,000 za mafuta ukarabati utakapokamilika.Mwijage alisema kwa sasa kampuni hiyo ipo katika mpango wa kupata fedha kwa ukarabati, ikiwa ni pamoja na kupanua hifadhi hiyo mpaka kufikia uwezo wa mita za ujazo 315,000 ifikapo mwisho wa mwaka huu. kampuni hiyo inaendelea kuboresha mazingira ya eneo hilo hatua kwa hatua kwa kuodnoa miundombinu iliyochakaa na kurejesha ama kujenga miundombinu mipya pale inapobidi huku shughuli zote zikiendeshwa kwa kuzingatia usalama wa afya za wafanyakazi na mazingira,  alisema.