 Trevelport ni kampuni ya kimataifa inayojihusisha kupatia mashirika ya ndege duniani mifumo ya ukataji wa tiketi.Mathew alisema kuna kodi nyingi sana zinazotozwa mashirika yanayotoa huduma za usafiri wa anga lakini mwisho wa siku mzigo wa kodi hizo anabebeshwa Mtanzania wa kawaida anapotaka kutumia huduma hizo kama kusafiri kwa ndege. Hii inadidimiza uchumi kwa sababu mtalii anaona heri aende Uganda ama Kenya anakotozwa kidogo wakati Tanzania ndiyo yenye vivutio vingi vya utalii kulinganisha na nchi za Afrika Mashariki, sasa hivi tena wanapendekeza VAT iwekwe kwenye usafiri wa anga, hii nayo itadhoofisha biashara katika usafiri wa anga maana hakuna nchi yoyote duniani inayotoza VAT sekta ya usafiri wa anga,  alisema Mathew.Alisema hivi sasa watumiaji wa usafiri wa anga duniani wanapata mahitaji yao kupitia mitandao ikiwemo ununuzi wa tiketi, sehemu ya kukaa kwenye ndege, chakula na hoteli wanazotaka kufikia kwenye nchi wanazokwenda hivyo kuna haja kwa kampuni zinazotoa huduma kwenye sekta hiyo kwenda na wakati.Meneja wa mtandao huo mpya wa Precise Sky, Gloria Urasa, alisema mfumo huo ni mpya nchini utasaidia mashirika madogo ya ndege kuonekana duniani kwa kuongeza sehemu za kuuzia tiketi za ndege zao hivyo kuzidi kukua kibiashara. Mashirika madogo ya ndege yanakua kibiashara hivyo na yenyewe yanahitaji kuwa katika ushindani kama ilivyo kwa mashirika mengine ya ndege makubwa ndiyo sababu ikaonekana uanzishwe mfumo utakaozisaidia kampuni hizi ndogo kukua, hivyo mfumo huu ni maalumu kwao,  alisema.Kaimu Mkurugenzi Mkuu wa Mamlaka ya Usafiri wa Anga (TCAA), Charles Chacha, alikiri kwamba Watanzania wengi hawatumii usafiri wa anga kutokana na kutomudu gharama za tiketi ingawa serikali inafanya jithada kubwa kurekebisha hali hiyo.Alisema moja ya jitihada zinazofanyika ni kurekebisha miundombinu ndege ziweze kutua saa 24 kwenye viwanja vya nchini na kusajili kampuni nyingi za kigeni za ndege.Alisema wingi wa kampuni zinazotoa huduma hizo utaleta ushindani hivyo kusaidia kupunguza gharama za usafiri wa anga na Watanzania wengi siku zijazo watakuwa wanatumia usafiri huo kwani kwa mipango iliyopo gharama zitapungua.