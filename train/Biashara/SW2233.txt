 Halmashauri ya Wilaya ya Sikonge mkoani Tabora imesema, Jukwaa la Fursa za Biashara litakalofanyika mjini Tabora ni fursa nzuri ya kukuza uchumi wa wananchi kwenye wilaya hiyo.Mkurugenzi Mtendaj wa Halmashauri hiyo, Martha Luleka amesema ofisini kwake kuwa, jukwaa hilo litakalofanyika Nvemba 21 hadi 23 litawezesha watu wa ndani na nje ya Tanzania kuzifahamu fursa zilizopo ili wazitumie kwa manufaa yao na ya wananchi wa Sikonge."Kwa bahati nzuri tumejaliwa kuwa na Mkuu wa Mkoa Mheshimwa Aggrey Mwanri ambaye anaweza, ana uwezo wa kuufahamisha umma wa Tanzania na nje ya nchi kuhusu uwezo au nafasi ambayo Tabora iko tayari kuitoa kwa wananchi wengine walioko ndani na nje ya nchi kuweza kuja kunyakua fursa zilizopo katika mkoa wetu  amesema wakati akizungumza na timu ya wafanyakazi wa Kampuni ya Magazeti ya Serikali (TSN) waliokwenda Sikonge kuzitangaza fursa zilizopo huko.Luleka amesema, kuna mambo makubwa mawili yaliyosababisha Mkoa wa Tabora uamue kuwa na Jukwaa la Fursa za Biashara likiwemo la kupanua biashara na uwekezaji kwa wananchi wa Sokonge. Lakini Sababu ya pili nayo ni nzito sana ni kwamba tunaandaa kukaribsha uwekezaji mpya. Kwa nini uwekezaji mpya, wale wawekeza watakaokua wamekaribishwa kuja kwenye jukwaa hili ndipo watakapokutana na sisi wenyeji wa hizi wilaya mbalimbali au halmashauri mbalimbali kuelezeakwa ufasaha zaidi nini kilichopo katika Halmashauri zetu katika namna ya fursa za biashara na fursa za uwekezaji  amesema.Luleka amesema, halmashauri ni vituo vikubwa vya uwekezaji kwenye mkoa wa Tabora na kwamba, unapozungumzia halmashauri una maana ya kata. Kwa mfano Sikonge tuna kata ishirini hivi kwetu sisi ndio vituo vikubwa vya mapato ya halmashauri. Ukisikia tuna mapato ya ndani na ukisikia Mheshimiwa Jafo anasisitiza kwamba kila halmashauri isishke chini ya asilimia themanini ya mapato ya makusanyo tunaowategemea ni kata hizi. Kata zikifanya vibaya hatufiki asilimia themanini kwa maana gani kwamba kwenye kata ndio kuna pesa  amesema.