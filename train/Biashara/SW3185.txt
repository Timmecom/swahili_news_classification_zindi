 Naibu Waziri wa Fedha na Mipango, Dk Ashatu Kijaji alitoa msimamo huo jana alipokuwa akijibu swali la Mbunge wa Viti Maalumu, Faida Mohamed Bakar (CCM) aliyetaka kufahamu sababu za Serikali kutoanzisha maduka yake ya kubadilisha fedha za kigeni.Dk Ashatu alisema kutokana na mabadiliko ya mfumo katika sekta ya fedha nchini, unaotekelezwa kuanzia mwaka 1991, sekta binafsi imeachiwa jukumu la kuanzisha na kuendesha biashara ya fedha chini ya usimamizi wa Benki Kuu (BoT).Alisema kwa sasa serikali imebaki na jukumu la kuweka mazingira mazuri na salama ya uwekezaji katika sekta zote, ikiwemo sekta ya fedha kuwezesha sekta binafsi kuanzisha , kuendesha na kutoa huduma bora za fedha.Hata hivyo, alisema kuwa maduka yote ya kubadilisha fedha za kigeni yanatakiwa kufunga mashine ya EFDs ili kuiwezesha Mamlaka ya Mapato Tanzania (TRA) na Benki Kuu kupata taarifa za moja kwa moja juu ya miamala inayofanywa katika maduka hayo.