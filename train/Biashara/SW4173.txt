 Akizindua mfuko huo jana, Waziri wa Wizara hiyo, Dk Abdallah Kigoda alisema kwa kuanzia programu hiyo itatekelezwa katika mikoa saba ambayo ni Morogoro, Dodoma, Singida, Manyara, Arusha, Kilimanjaro na Mbeya na hatimaye utaenea nchi nzima kulingana na upatikanaji wa raslimali fedha.Alisema mtaji wa kuanzisha mfuko huo umetolewa na Mfuko wa Pamoja kati ya serikali ya Tanzania na Japani ambapo umetoa sh bilioni 1 na kuwekezwa katika benki ya CRDB kama dhamana kupitia Shirika la Kuhudumia Viwanda Vidogo (SIDO). Kutokana na upatikanaji wa dhamana hiyo na kwa makubaliano kati ya SIDO na benki hiyo jumla ya Sh bilioni 2 zitatolewa na benki hiyo kama mikopo kwa wajasiriamali hao kwenye mikoa saba ambapo wajasiriamali 200 wadogo na wa kati wanatarajiwa kufaidika na pia zitapatikana ajira zaidi ya 400,  alisema.