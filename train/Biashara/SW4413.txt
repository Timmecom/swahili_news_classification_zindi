  Wavuvi wenye samaki waliohifadhiwa vizuri wanaweza kuweka samaki wao kwenye maghala ya kuaminika na kupata risiti na bei zinapopanda wanaweza kuuza risiti kwa mtu mwingine na kwamba mmiliki wa risiti huweza kuitumia kama dhamana ya kukopa benki,  alisema Ndikilo.Alisema imebainika viwango bora ni muhimu katika kuendeleza biashara ya samaki ndani na nje ya nchi hivyo ujuzi wa namna ya kuendana na viwango hivyo utawezesha wavuvi kuvizingatia kuanzia kwenye uvuaji hadi uuzaji. Ni muhimu kuhakikisha tunasambaza teknolojia sahihi za uvuvi ili kuwezesha wavuvi kumudu ushindani wa masoko,  alisema Ndikilo. Alisema usambazaji wa teknolojia sahihi zilizotumika na waliofanikiwa ni hitaji la msingi katika kuhakikisha samaki wanahifadhiwa ipasavyo.Alisema madhumuni ya mafunzo hayo ni kuwajengea uwezo maofisa uvuvi katika taaluma ya usindikaji wa samaki baada ya kuvuliwa kwa kutumia teknolojia ya uokaji wa samaki kwa njia ya moshi. Kwa mujibu wake, teknolojia hiyo ilivumbuliwa Senegal hivyo ni imani yake kuwa baada ya mafunzo hayo wataelimisha wavuvi wengine.Awali Ofisa Mtendaji Mkuu wa FETA, Yahya Mgawe alisema mafunzo hayo yametokana na uchunguzi wa hali ya teknolojia ya samaki Afrika ulioendeshwa wakati wa mkutano wa mashauriano uliofanyika Mahe, Seychelles na kufadhiliwa na FAO.Alisema mkutano huo uliofanyika Novemba, mwaka jana, uliazimia mambo mbalimbali yakiwemo ya dira ya ushirikiano wa kikanda. Dira ni kukuza teknolojia sahihi za samaki kwa urahisi na upatikanaji wa masoko .