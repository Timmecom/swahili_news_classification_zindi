 Akizungumza na waandishi wa habari jana, Katibu wa kikundi cha Mshikamano Vicoba, Lawrent Lowri alisema wanachama 30 wa kikundi hicho, wamemaliza mzunguko huo na kugawana faida ya hisa zao walizokuwa wanachangia mwaka huu.Lowri alisema hivi sasa kikundi hicho kina wanachama 40 na wanatarajia kupata faida kwa asilimia 80 zaidi ya mzunguko uliopita, kwani wana mwamko mkubwa wa kuchangia hisa zao zaidi ya awali, walipokuwa wanachangia hisa tatu. Watu wengi wana mwamko mkubwa wa kujiunga na vikundi vya vicoba na serikali inatakiwa kuboresha vikundi hivi, kwa kuviwezesha miradi hata kwa mkopo, waweze kujiinua zaidi kiuchumi na kuwa na maisha bora zaidi,  alisema.Mmoja kati ya wana kikundi cha Mshikamano, Evarest Dominick alisema kupitia kikundi hicho, aliweza kuchukua mkopo wa Sh 500,000 na kulipa ada ya shule kwa mtoto wake, anayesoma shule ya sekondari na pia kuongeza mtaji wa biashara yake. Mimi ni mjasiriamali huwa nauza bidhaa zangu ndogondogo, ikiwemo viatu na nguo za watoto kwa kuzitembeza mitaani, nimeongeza mtaji kupitia kikundi chetu cha Mshikamano na tumemaliza mwaka bila tatizo,  alisema Dominick.Mwanachama mwingine Glady Garang alisema, kikundi chao kimemaliza mzunguko wa mwaka na kugawana fedha zao, ambapo wanachama wake wameendelea kujinufaisha kiuchumi kupitia hisa zao. Wanawake wenzangu tujiunge kwenye vikundi vya vicoba, kwani tunapata elimu ya biashara na kuweka akiba, ili utakapotaka mkopo utapewa na kujiwezesha kujiinua kiuchumi