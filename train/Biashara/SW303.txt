 Mkurugenzi Mtendaji wa TBL, Roberto Jarrin alisema hayo jana alipofanya ziara ya kufahamiana katika ofisi za Kampuni ya Magazeti ya Serikali (TSN), wazalishaji wa magazeti ya Daily News, Sunday News, Habari Leo, Habari Leo Jumapili na SpotiLeo zilizopo Barabara ya Nelson Mandela, eneo la Tazara, jijini Dar es Salaam.Alisema soko la bia linaweza kukua zaidi kutokana na ukweli kwamba Tanzania kama nchi nyingine za Afrika Mashariki, unywaji wa pombe bado ni mdogo hivyo kutoa nafasi ya kukua zaidi.Alisema wana kila sababu ya kuhakikisha soko lao linakua kutokana na fursa zilizopo kwani matumizi duni ya bia ni fursa kubwa ya kuwezesha kukua.Alisema kwa mwaka jana baada ya serikali kuongeza ushuru wa bia, wao waliongeza bei ambapo mapato ya mauzo yaliongezeka lakini kiwango cha mauzo kilipungua.Kwa mujibu wa orodha ya mapato ya makampuni ya Soko la Hisa la Dar es Salaam, inaonesha ukuaji wa mapato ya mauzo huku bei zake zikiwa hazijabadilika kwa siku mbili mfululizo.Kwa mujibu wa TBL, taarifa za fedha kwa mwaka unaoishia Machi 2015, kiasi cha kiwango cha bia ilikuwa asilimia 6.5 kutokana na mfumuko wa bei.Alisema kushuka kwa thamani ya shilingi kuliendelea kuwa changamoto ikiwemo gharama ya vifaa vya uzalishaji wa bidhaa na mengineyo. TBL ina viwanda vyake katika mikoa ya Dar es Salaam, Mwanza, Arusha na Mbeya.