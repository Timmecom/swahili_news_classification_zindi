 Naibu Waziri wa Fedha na Mipango, Dk Ashatu Kijaji, alisema hayo bungeni jana wakati akijibu swali la nyongeza la Mbunge wa Viti Maalum, Zainab Vullu (CCM), aliyetaka kauli ya serikali kuhusiana na uwepo wa taasisi za fedha ambazo baada ya kukopesha fedha wanawake, zimekuwa zikiwanyanyasa na kuwadhalilisha.Dk Kijaji alisema lengo la sera hiyo ni kuweka kanuni za kusimamia shughuli zao, kwa lengo la kuepusha udhalilishaji unaofanywa dhidi ya wakopaji,hususani wanawake.Dk Kijaji, alisema taasisi za fedha zinatakiwa kuzingatia vigezo vinavyowekwa katika mchakato wa kumpatia mkopo mtu yeyote anayeomba kwa kufuata taratibu za kutoa mikopo kwakuangalia uwezo wa mkopaji. Taasisi zizingatie vigezo vya kukopesha mtu fedha, kama vile uwezo wa kiuchumi wa mkopaji kabla hujamkopesha kuliko kumkopesha kwa sababu tu yupo kwenye kikundi na mwisho wasiku ukaishia kumdhalilisha,  anasema Kijaji.Katika swali la msingi mbunge wa Viti Maalum, Anna Lupembe (CCM) alitaka kujua mpango wa serikali kupeleka huduma ya benki kwenye vijiji ili wanawake waweze kupata mikopo na kwamba haioni umuhimu wa kuwapa akinamama mafunzo maalum yatakayosaidia kujipanga kukopa.Akijibu swali hilo, Dk Kijaji akasema kufuatia mabadiliko ya mfumo wa kifedha nchini unaotekelezwa tangu mwaka 1991 serikali imejitoa katika kuhusika moja kwa moja na uendeshaji wa shughuliza benki na badala yake serikali inafanya juhudi mbalimbali za kuboresha mazingira ya utoaji huduma za kibenki ili huduma ziwafikie wananchi wengi.Alisema serikali ikishirikiana na Benki Kuu, ipo tayari kutoa mafunzo maalumu ya elimu ya fedha kwa wananchi wote wakiwemo akina mama. Alisema yupo tayari kuanzishwa benki za kijamii sehemu yoyote nchini na kuwataka wabunge kushirikiana katika kuanzisha benki hiyo ili kuwakomboa wanawake nchini.