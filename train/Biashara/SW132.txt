  Tap Tap  itawawezesha wateja wa Airtel Money kufanya miamala kwa haraka na urahisi kwa kugusisha kadi zao ambazo zimeunganishwa na akaunti ya Airtel money wakati wowote wanapotaka kulipia huduma mbalimbali.Akizungumza wakati wa uzinduzi wa huduma hiyo, Ofisa Uhusiano wa Airtel Jane Matinde alisema:  Leo (jana) kwa mara nyingine tena Airtel tunachua hatua thabiti katika kuboresha maisha ya mamilioni ya wateja wetu kupitia uzinduzi wa huduma hii ya Tap Tap.  Aidha aliongeza kuwa kadi hiyo ni rahisi kutumika kwani ili kufanya malipo mteja atagusisha kadi yake kwenye kifaa cha muuzaji na moja kwa moja kufanya malipo kwa kuweka namba yake ya siri.Aliongeza kwa kusema , huduma ya  Tap Tap  inadhihirisha dhamira yetu ya kuboresha matumizi ya huduma za kifedha kupitia simu za mkononi na kutengeneza njia mpya ya kufanya malipo katika teknolojia ya simu za mkononi na kuwaondolea wateja wetu athari zitakazowapata kwa kutembea na pesa nyingi mfukoni.