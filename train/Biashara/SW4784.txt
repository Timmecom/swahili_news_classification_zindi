 Droo hiyo iliyosimamiwa na Bodi ya Michezo ya Kubahatisha nchini iliendeshwa mwishoni mwa wiki iliyopita jijini Dar es Salaam.Akizungumza mara tu baada ya droo hiyo, Meneja bidhaa wa benki hiyo, Aloyce Maro alisema kampeni hiyo ni sehemu ya jitahada za benki hiyo kuwapatia wateja wake faida zaidi na huduma bora.Alisema kwa kuanzia, washindi wa droo hiyo walifanikiwa kujitwalia zawadi za simu za kisasa aina ya iPhone 6. Pamoja na kutoa shukrani zetu kwa wateja wetu kutokana na mafanikio tunayoendelea kuyapata ni vema pia tuwe mrejesho wa mafanikio haya kwao pia. Ni katika mazingira hayo ndio maana tumekuwa na utaratibu wa kutoa zawadi kwa wateja wetu ili kufurahi pamoja,   alisema.Zaidi Maro aliwakumbusha wateja wa benki kuendelea kushiriki zaidi kwenye kampeni hiyo kwa kuwa bado wana nafasi zaidi ya kujishindia zawadi mbalimbali, ikiwemo zawadi ya gari kwenye droo tano zilizosalia.Sambamba na zawadi hizo Maro aliongeza kuwa kampeni hiyo inatoa riba nzuri zaidi kwa wateja wanaofungua akaunti hiyo ya malengo.