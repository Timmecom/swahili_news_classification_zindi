 Hayo yalisemwa Mke wa Mbunge wa Mkuranga, Naima Malima wakati wa kuwapokea wageni kutoka India, ambao ni Chama cha Wanawake Waliojiajiri (SEWA) waliotembelea kikundi cha Kiwalani Women Group.Naima alisema imefika wakati sasa kwa vikundi hivyo, kutafuta masoko mbalimbali yakiwemo ya Kimataifa. Ni vema mtumie fursa za ujio wa wageni kama hawa, kutangaza bidhaa zenu ili muweze kupata fusra za kuuza nje kwani ubora wa bidhaa zenu ndiyo utawapatia masoko ya nje,  alisema.Alitaka vikundi hivyo kushirikiana, kwani hata wageni wao miaka ya nyuma walikuwa kama wao, lakini kutokana na ushirikiano wameweza kufikia hatua kubwa.Mwenyekiti wa kikundi hicho, Rehema Ngelekele alisema lengo la kuundwa kikundi hicho ni kujiinua kiuchumi kwa kufanya shughuli za ujasiriamali.Ngelekele alisema kuwa kikundi chao kilianzishwa mwaka 2000 ambapo wamepata mafanikio makubwa ikiwa ni pamoja na kujenga nyumba, kununua viwanja na mashamba na kusomesha watoto na kusaidia wajane na yatima.Kiongozi wa wageni hao, Shree Kumar alisema lengo la kuja Tanzania ni kuangalia jinsi vikundi vya wanawake vinavyoshiriki katika kujikwamua kiuchumi.Kumar alisema baada ya kutembelea kikundi hicho, wameridhishwa na jitihada zinazofanywa na wanawake wa Tanzania na kuwataka waendelee kujishughulisha.Akizungumzia juu ya ujio wa wageni hao, Katibu wa Chama cha Wafanyakazi wa Mahoteli, Hifadhi na Majumbani (CHODAWU), Said Wamba alisema wamekuja kwa lengo la kukutana na vikundi vya wajasiriamali wanawake.