 Nchemba alisema hayo jana jijini Dar es Salaam, wakati wa uzinduzi wa huduma za kibenki kwa njia ya simu ya mkononi katika Benki ya Maendeleo .Alisema kila mtu akijiwekea utaratibu wa kujiwekea akiba itawasaidia kuweza kufanya mambo makubwa kwa kutumia akiba hiyo.Nchemba alisema kutokana na matukio ya uporaji, huduma hiyo itaweza kupunguza matumizi ya fedha taslimu kwa kuwezesha wateja wake na pia kuwezesha taasisi zingine kuitumia kutoa huduma zake. Kwa kiasi kikubwa akinamama wanaongoza kuchukua mikopo na kurejesha kwa wakati. Napenda kuwapongeza kwa juhudi zenu za kuchagiza maendeleo ya Taifa kwani mjenganchi ni mwananchi mwenyewe,  alisema.Aidha, alisema serikali itaendelea kuheshimu mchango wa sekta binafsi, hususan sekta ya fedha, ambayo ndiyo kichocheo kikubwa cha uchumi na maendeleo ya taifa lolote.Alisisitiza, Benki Kuu ya Tanzania itaendelea kusimamia na kuhuisha sera za fedha nchini.Mkurugenzi Mtendaji wa Benki hiyo, Ibrahim Mwangalaba alisema benki hiyo imeanzishwa kufikisha huduma za kibenki kwa wananchi wa kipato cha chini na cha kati ambao upatikanaji wa huduma za kibenki ni changamoto kwao.Alisema tangu benki hiyo ianzishwe mwaka uliopita hadi sasa, imeweza kufungua akaunti zaidi ya 7,000 za wateja wa kawaida na biashara ambapo pia wameweza kukusanya amana zaidi ya Sh bilioni 15.5 na kutoa mikopo ya zaidi ya bilioni 10.