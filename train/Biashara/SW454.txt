 Aidha Sido imeanzisha teknolojia ya kutengeneza mashine za kusindika mhogo, kubangua korosho pamoja na kuwasaidia wananchi kukarabati mashine za kukamulia mafuta ya alizeti.Pia imetoa mafunzo ya usindikaji vyakula na matunda na mwaka jana wananchi 81 katika vijiji vinne vya Wilaya ya Namtumbo na Tunduru walipatiwa mafunzo hayo.Meneja wa Sido mkoani Ruvuma, Arthur Ndedya aliliambia gazeti hili kwamba bila ya kuwa na teknolojia za kisasa sekta ya usindikaji wa vyakula na matunda haiwezi kukua.Ndedya alishauri wakazi wa Mkoa wa Ruvuma, kuanzisha shughuli za uongezaji wa thamani ya mazao yao hususani korosho, karanga, alizeti na mhogo kwa kushirikiana na Sido.Aliwataka wasisite kwenda kupata ushauri kwa wataalamu wa shirika hilo waliobobea katika uelimishaji juu ya kupunguza umasikini na ukuaji wa uchumi.Alisema Sido imekuwa mstari wa mbele kusaidia shughuli nyingine za uzalishaji mali kwa kutoa kipaumbele kwa kuzingatia rasilimali zilizopo ktika eneo husika.Wakati huo huo, alitaka wananchi kuunganisha nguvu katika uanzishwaji na uendelezaji wa viwanda vya kuongeza thamani ya mazao yao.Eneo hilo linatajwa kwamba kama litawekewa mkazo linaweza kusaidia kwa kiasi kikubwa katika kukuza uchumi wa mkoa wa Ruvuma na hivyo kusaidia kutekeleza mpango wa matokeo ya haraka.Meneja huyo wa Sido alisema katika kusaidia kuongeza thamani ya bidhaa za kilimo, shirika hilo limeanzisha mpango wa kila wilaya kuwa na zao moja pamoja na mradi wa Muunganisho wa Ujasiriamali Vijijini (Muvi).Mradi huo unashughulika kusaidia mazao ya alizeti na muhogo yalimwe kibiashara zaidi badala ya kulima kwa mazoea kusiko na tija.