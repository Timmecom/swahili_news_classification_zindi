 Ombi hilo limetolewa na Mkuu wa Mkoa wa Kagera, Fabian Massawe kwa Naibu Waziri wa Uchukuzi, Dk Charles Tizeba aliyetembelea Uwanja wa Ndege wa Bukoba kukagua maendeleo ya mradi wa ukarabati na upanuzi wa uwanja huo.Massawe alisema kutokuwepo na ushindani kunachangia wakazi wa mkoa huo kutozwa nauli kubwa.Alisema kuwa kukamilika kwa ujenzi wa uwanja wa Bukoba kutafanya idadi ya abiria kuongezeka kwa hiyo pindi ikianzishwa safari nyingine kutoka ATCL jambo ambalo pia litapandisha pato la Mkoa wa Kagera na Taifa kwa ujumla .Massawe pia alisema changamoto nyingine kuwa ni suala la fidia kwa wananchi ambao walifanyiwa tathmini ili kupisha ujenzi wa uwanja huo ambapo zililipwa bilioni 1 kwa watu 18 kati ya 41 ambapo wamebaki watu 23 ambao wanadai Sh milioni 900, hivyo wamekuwa wakiibua manung uniko ya mara kwa mara.Kwa upande wa Naibu Waziri wa Uchukuzi Dk Charles Tizeba akitoa ufafanuzi juu ya hayo alisema tatizo la ukiritimba wa shirika moja la ndege na kupandisha nauli ovyo kutokana na kukosekana ushindani litaisha kwa kuwa ATCL wako mbioni kuagiza ndege nyingine ya CRJ ambayo itakuwa ikifanya kazi za masafa ya mbali kwa hiyo ndege iliyokuwa ikitumika katika ruti hizo itafanya safari za hapa nchini.