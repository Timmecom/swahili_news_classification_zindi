 Uchumi huo mpya ni uliojengeka katika utegemezi wa gesi asilia, ambao utakua na kuleta matunda makubwa katika sekta mbalimbali, ikiwemo sekta ya kibenki na biashara.Mwito huo ulitolewa na Ofisa Mtendaji Mkuu wa benki hiyo, Dinesh Arora wakati wa hafla fupi iliyoandaliwa na benki hiyo jijini Dar es Salaam hivi karibuni kwa ajili ya wateja wake wakubwa.Arora alieleza kuwa sekta ya gesi inaambatana na fursa nyingi, ambazo zinaweza kutumiwa na wadau waliopo katika sekta binafsi. Alitaja maeneo yenye fursa kuwa ni pamoja na matengenezo ya vifaa, ujenzi, huduma za mazingira na mafunzo ya ufundi. Ni imani yetu kama benki ya Exim kuwa katika siku zijazo, kutakuwa na ongezeko kubwa la mahitaji ya makazi, sehemu za burudani, utalii, elimu na huduma za afya. Jukumu kubwa la sekta binafsi itakuwa ni kukuza uhusiano na sekta ya gesi na kugundua na kuzitumia fursa,  alisema.Akizungumzia juu ya ukuaji wa uchumi nchini, Arora alisema makampuni yanahitaji mipango na mikakati ya kifedha ya muda mrefu ili kuweza kufikia mahitaji na malengo yao ya ukuaji. Kama benki ya tano kwa ukubwa Tanzania, Benki ya Exim inatoa huduma za kibenki za uwekezaji katika mfumo wa ushauri na kuzalisha na kuongeza mtaji kwa wateja wakubwa,  alisisitiza.Arora aliwaasa wateja kutumia kitengo cha benki hiyo cha huduma za kibenki za uwekezaji, ambacho kwa sasa kina huduma mpya zilizotengenezwa maalum ili kukidhi mahitaji mahsusi ya wateja wake.Arora alisema benki yake imejenga uwezo mzuri katika suala hilo na pia imeongeza nguvu zaidi katika muundo wake wa uongozi ili kusaidia katika kurahisisha uwepo wa uhusiano wa kimataifa na kuongeza mtandao na wawekezaji. Tumejiimarisha zaidi na tumefanya maombi ya vibali mbalimbali stahiki na pia tumeungana na wawekezaji,  alisema.Akizungumzia huduma zinazopatikana katika kitengo hicho cha huduma za kibenki za uwekezaji, Arora alisema moja ya huduma zinazotolewa na kitengo hicho ni pamoja na ushauri bora wa kimkakati kwa wateja wake.