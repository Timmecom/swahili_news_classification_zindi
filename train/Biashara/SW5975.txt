 Meneja wa Huduma za Jamii wa Airtel Tanzania, Hawa Bayumi, alimkabidhi mjasiriamali huyo vifaa hivyo sehemu anakojishughulisha na kazi ya kuuza nyama katika bucha iliyopo eneo la stendi ya mabasi ya Ngerengere, wilayani Morogoro.Bayumi alisema pamoja na vifaa hivyo mfanyabiashara huyo alifanyiwa ukarabati mkubwa wa duka lake kulifanya kuwa la viwango vya juu katika mji huo .Naye Ofisa Mauzo wa Airtel Kanda ya Pwani, Aminata Keita mbali na kumpongeza mjasirimali huyo kijana, alimtaka avitunze vifaa hivyo ili viweze kuwa mkombozi wake katika shughuli zake za kuendeleza ujasiriamali utakaomwingizia kipato .Kwa upande wake, Meneja wa Airtel mkoa wa Morogoro, Omary Bongo, alifurahishwa kupatikana kwa mshindi katika mkoa wake na kuwataka wakazi wa mkoa huo kuutumia mtandao huo na kushiriki fursa ya mashindano yanayotolewa na kampuni hiyo ili waweze kushinda na baadaye kujikwamua kiuchumi.Naye mjasiriamali Mikidadi , aliishukuru Mungu kwa kushinda shindano la Airtel Fursa na pia Kampuni ya Airtel Tanzania kwa kuanzisha mpango huo uliomwezesha kushiriki na kushinda na kukabidhiwa vifaa vya kisasa kwa ajili ya shughuli za ujasiliamali wa bucha ya kuuza nyama.Hivyo aliwataka wananchi wengine kuutumia mtandao huo wakiwa maeneo mbalimbali yakiwemo ya vijijini na pia kushiriki mashindano yake na mshindi wake anatimiziwa kile kilichoahidiwa bila kujali anaishi maeneo ya namna gani.Nao baadhi ya wananchi waliohudhuria halfa ya kukabishiwa vijaa msajiriamali huyo, kwa nyakati tofauti waliipongeza Kampuni hiyo kwa kutekeleza ahadi zake.