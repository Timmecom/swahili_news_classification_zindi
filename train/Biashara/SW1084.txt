 KAMPUNI ya Vodacom katika mwaka huu wa fedha ulioishia Machi 31, imefanikiwa kuongeza mapato yake ya huduma hadi kufikia Sh trilioni moja, sawa na ongezeko la asilimia 5.4.Kwa mujibu wa Mkurugenzi Mtendaji wa kampuni hiyo, Hisham Hendi, ongezeko la mapato hayo limetokana na mapato kukua katika huduma za M-Pesa, huduma za data na SMS.Akizungumza na waandishi wa habari jana mkurugenzi huyo alisema kampuni hiyo imeendelea kushika nafasi ya kwanza katika utoaji wa huduma za mawasiliano na fedha nchini.Alieleza kuwa Vodacom imefanikiwa kufikia wateja milioni 14.1 ambao ni sawa na ongezeko la asilimia 9.6, ikiongeza nafasi yake katika soko, hadi kufikia asilimia 32.4. Kukua kwa huduma ya M-Pesa kumeendelea kuwa chachu ya uvumbuzi wenye kuboresha ujumuishi katika huduma za kifedha kupitia mifumo kama vile  Lipa kwa Mpesa  ambayo inarahisisha malipo na kuwawezesha Watanzania kujipatia kipato,  alieleza.Alisema katika mwaka uliopita, upanuzi wa huduma za M-Pesa umewezesha wateja wapya 620,000 kufanya miamala kwa njia ya simu.Huu ukiwa ni ukuaji chanya wa wateja kwa asilimia 9.7 wanaotumia huduma hiyo.Alifafanua kuwa mapato yatokanayo na huduma ya MPesa yalikua kwa asilimia 14.5 na kufikia Sh bilioni 333.5.5. Uhodari wetu kama mtoaji huduma za kifedha kwa njia ya simu ukifika asilimia 38.6 sawa na watumiaji milioni saba wa M-Pesa wanaofanya miamala inayofikia Sh trilioni 4.1 kwa mwezi. Hendi alisema kupitia M-Pesa, Vodacom imekuwa ikiunga mkono jitihada za serikali katika kujenga uchumi imara wenye ushindani na hivyo kuweka rekodi kubwa ya wafanyabiashara 11,000 waliofanya miamala kufikia Sh trilioni 1.1 katika mwaka uliopita.Ukuaji pekee wa asilimia 186.0. Alisema kukua kwa mawasiliano kumewaleta watu pamoja na kuifanya kampuni hiyo ya Vodacom kuweka huduma za kidigitali katika maisha yao na kuwawezesha kujenga maisha bora ya baadaye. Hii imedhihirishwa kupitia data ya mapato yaliyokua kufikia Sh bilioni 167 sawa na ukuaji wa asilimia 17.9 huku hatua za kudhibiti kushuka kwa mapato ya sauti zimeendelea kuonesha mafanikio,  alisema.Alifafanua kuwa, ingawa ukuaji wa mapato katika data yanatia hamasa, lakini ili kuweza kutoa mchango katika Pato la Taifa (GDP) na sekta ya afya kwa ujumla, ni muhimu kushughulikia gharama za data kutokana na kiwango cha sasa cha data kuwa cha gharama ya chini.Alisema Tanzania ndio nchi inayoongoza kuwa na data zenye gharama ya chini. Hali hiyo inaifanya kampuni hiyo ishindwe kuwekeza katika miundombinu na teknolojia katika kuendelea kuwaunganisha watanzania. Kwa mujibu wa Tume ya Taifa ya Takwimu (NBS), kufikia mwaka 2030, asilimia 50 ya idadi kamili ya watanzania watakuwa wenye umri chini ya miaka 18. Mgawanyo huo wa idadi ya vijana ni kiashirio kwa Vodacom kuendelea kuwekeza katika mtandao wake,  alieleza.Mkurugenzi huyo alisema mwaka huu, kampuni hiyo ilifanya uwekezaji mahususi wa kiasi cha Sh bilioni 171.4 kukuza uchumi wa nchi na kuwawezesha wateja kupata huduma ya 4G na 4G+ katika majiji makubwa, kuimarisha na kuboresha mtandao ili kuwawezesha wateja kufurahia data.