 YANGA imeendelea kuchanja mbuga kusaka taji la Kombe la FA, baada ya jana kuifunga Namungo FC ya Ruangwa, Lindi bao 1-0. Mshambuliaji Mkongomani Heritier Makambo ndiye aliyefunga bao hilo pekee dakika ya 82 baada ya kuunganisha kwa kichwa krosi safi ya Deus Kaseke aliyeingia kuchukua nafasi ya nahodha Ibrahim Ajibu.Mlinda mlango wa Yanga, Klaus Kindoki jana alilazimika kufanya kazi ya ziada kwa kuokoa michomo ya wazi iliyoelekezwa kwenye lango lake. Hadi mapumziko hakuna timu ambayo iliweza kuona Mshambuliaji wa timu ya JKT, Mansoor Omar (kushoto) akimtoka beki wa timu ya Ngome, Ally Mzee wakati wa mchezo wa kufungua mashindano ya Baraza la Michezo ya Majeshi ya Tanzania (BAMMATA) uliochezwa Uwanja wa Uhuru Dar es Salaam juzi.Ngome ilishinda kwa mabao 2-1. (Picha na Rahel Pallangyo). lango licha ya Yanga kufanya mashambulizi mengi kwenye lango la Namungo lakini washambuliaji wake walionekana kukosa maarifa. Mshambuliaji Reliants Lusajo, aliweza kupata nafasi nzuri dakika ya 24 lakini alishikwa na kigugumizi cha mguu na kushindwa kuutumbikiza mpira nyavuni.Kipindi cha pili kocha wa Yanga, Mwinyi Zahera, alifanya mabadiliko kwa kumtoa Haji Mwinyi, Mrisho Ngassa na Ajibu ambao nafasi zao zilichukuliwa na Kaseke, Amissi Tambwe na Gadiel Michael. Mabadiliko hayo yalionekana kuinufaisha Yanga, ambayo ilionekana ikiongeza kasi ya mashambulizi kwenye lango la Namungo lakini tatizo lilibaki kwa washambuliaji wake.Mara kadhaa Namungo nao waliweza kujibu mapigo ya Yanga kwa kufanya mashambulizi kadhaa lakini Kindoki alionekana kusimama imara na kuondosha hatari zote langoni mwake.Kadiri muda ulivyokuwa ukienda ndivyo ushindani ulikuwa ukiongezeka kwa timu zote mbili na kupelekea rafu za mara kwa mara kwa pande zote mbili.Ushindi huo unaitoa Namungo kwenye michuano hiyo na kuisongesha mbele Yanga hadi hatua ya robo fainali ikisubiri droo ya michuano hiyo kupangwa ili kumjua mpinzani wake.Kabla ya kuwatoa Namungo jana Yanga ilizitoa timu za Tukuyu Stars ya Mbeya kwa kuifunga mabao 4-0, uwanja wa Taifa, baada ya hapo mchezo uliofuata ikawatoa Biashara United ya Mara kwa penalti 5-4 baada ya kutoka sare ya mabao 2-2 katika muda wa kawaida Msimu uliopita Yanga ilitolewa kwenye hatua ya roba fainali na Singida United ambayo nayo ikaja kuitoa JKT Tanzania katika nusu fainali. Bingwa wa mashindano hayo kwa msimu uliopita alikuwa Mtibwa Sugar aliyeifunga Singida united kwenye fainali