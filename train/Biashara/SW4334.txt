  Baada ya benki kuzinduliwa rasmi Agosti mwaka huu, sasa tunafungua madirisha yetu ya huduma ya mikopo kwa wakulima, tutaanzia kijiji cha Igomaa, Mufindi vikundi tisa vya wakulima wadogo vitapata shilingi bilioni moja,  alisema Paschal.Alisema kabla ya vikundi hivyo kupata mkopo huo, benki hiyo iliwatembelea wakulima wadogo wa Iringa na kutoa elimu kwao na jinsi ya kuimarisha vikundi vyao, ndipo kati ya vikundi 89, vilivyofikiwa, vikundi tisa vimetimiza vigezo na vitapewa fedha hizo.Alifafanua kuwa, vikundi 89 vilivyofikiwa vina jumla ya wanakikundi 21,526 na kwamba changamoto kubwa waliyoiona ni elimu duni ya wana vikundi katika kuweka kumbukumbu za mapato na matumizi.Akielezea utendaji kazi wa benki hiyo mahususi kwa wakulima, alisema mikopo inayotolewa na benki hiyo ni ya aina tatu, aina ya kwanza ikiwa mkopo wa muda mfupi kati ya mwaka mmoja hadi miwili.Riba ya mkopo wa aina hiyo ni asilimia saba hadi nane na wanaokopeshwa ni wakulima wadogo walio kwenye vikundi ambao watapata mkopo kwa ajili ya ununuzi wa mbegu bora, kulima shamba na mahitaji mengine ya shamba ambapo marejesho ya mkopo huo ni mara baada ya mkulima kuvuna. Mkopo huu unasaidia wakulima kwenye vikundi na unalipwa kwa awamu, kama msimu wa mavuno haukuwa mzuri, labda mvua hazikunyesha na mkulima hakupata mavuno, tukijiridhisha na ukweli wa hilo, mkopo unasogezwa msimu unaofuata,  alisema Paschal.Aina nyingine ya mkopo ni wa kati, unaotozwa kwa kipindi cha miaka miwili hadi mitano na riba yake ni asilimia tisa hadi 10, na mkopo huo ni kwa ajili ya kusaidia ununuzi wa vifaa vya kilimo na upanuzi wa mashamba.Mkuu wa Mipango na Sera wa TADB, Francis Assenga alisema benki hiyo imejipanga kutoa mikopo kwa makundi yote matatu, lakini kwa sasa benki inatoa mikopo kwa kundi la kwanza la wakulima wadogo pekee walio kwenye vikundi na mazao ya kipaumbele ni pamoja na mazao ya nafaka, mazao ya mafuta, alizeti na ufuta, sukari na korosho, nyama na maziwa.