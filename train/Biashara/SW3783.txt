 Meneja Mkuu wa shirika hilo, Florens Seiya alisema hayo alipokuwa akizungumza na mwandishi wa habari hizi kuhusu maboresho yaliyopo kati yao, mlaji na muuzaji wa bidhaa.Seiya alisema kuwa upande wa shirika, wameshakamilisha taratibu zote muhimu zinazotakiwa kwa kampuni hiyo ya simu, kazi iliyobakia ni Vodacom kutengeneza kazidata ya shirika hilo. Tumewasiliana na Vodacom watufungie namba ambayo mkulima atakapoibonyeza, watapata bei za mazao yote kwa siku, bei hizo zitarejelewa mara mbili kwa siku,  alisema meneja huyo.Alisema pia shirika limekuwa likifanya kazi na taasisi isiyo ya kiserikali, inayojulikana kama  2 seeds  iliyopo wilaya ya Korogwe mkoa wa Tanga, ambayo imekuwa ikiwaelimisha wakulima kuhusu mbinu za kilimo na ufugaji.Alisema taasisi hiyo inafanya kazi kwa karibu na shirika, hivyo hupeleka sokoni hapo mboga, matunda, mayai ya kienyeji na siku za karibuni wataanza kupeleka samaki.Seiya alisema taasisi hiyo isiyo ya serikali, imejikita kuboresha kipato cha wananchi kwa kuwaelimisha njia bora za kulima ikiwa ni pamoja na kuwapatia mbegu bora.