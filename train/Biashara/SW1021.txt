 Akizungumza wakati wa uzinduzi wa huduma hiyo Dar es Salaam juzi, Mkurugenzi Mtendaji wa benki hiyo, Joseph Iha, alisema huduma hiyo imezinduliwa wakati muafaka kipindi ambacho wateja wa benki hiyo wanazidi kuongezeka tangu kufunguliwa kwa benki hiyo hapa nchini.Alisema kwa kuzingatia ubora katika utoaji wa huduma, uongozi wa benki hiyo uliona vyema kuja na huduma hiyo ili kuwaondolea usumbufu wateja wake wa kufuata huduma katika matawi yake au sehemu za kutolea fedha (ATM). Huduma hii imelenga kuhakikisha mteja anaendelea kutekeleza majukumu yake ya kawaida wakati wote huku akipata pia akipata huduma za kifedha kupitia simu yake bila kujali muda na mahali alipo. Kikubwa cha kufanya ni kupakua  APP  katika simu yake,  amesema Iha.Amesema benki kupitia  EazzyBanking  imezidi kujipanua kwa kuwafikia wateja wake waliopo katika maeneo mbalimbali nchini na mawakala wake zaidi ya 1600 waliopo nchini kote.Alisema hatua hiyo kwa kiasi kikubwa imezidi kuwajengea ubora katika utoaji wa huduma. Tunawasihi wananchi wote kupaukua  APP  hiyo katika simu zao kuondokana na usumbufu usio wa lazima unaoweza kujitokeza kipindi mteja anapotaka kupata huduma ikiwemo misururu ya wateja wanaofika benki kupata huduma,  amesema Iha.Amesema mteja wa benki hiyo ana fursa ya kutuma na kupokea fedha kwa kutumia  APP  hiyo nchini au nje ya nchi na kuomba mkopo kuanzia Sh 10,000 hadi Sh milioni tatu kulingana na takwimu za miamala ya kifedha.