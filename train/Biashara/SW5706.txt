 Balozi wa Rwanda nchini, Eugene Kayihura alisema hayo wakati alipofanya mazungumzo na Rais wa Zanzibar na Mwenyekiti wa Baraza la Mapinduzi, Dk Ali Mohamed Shein, Ikulu mjini Zanzibar jana.Katika maelezo yake, Balozi Kayihura alimueleza Dk Shein kuwa tayari Shirika la Ndege la Rwanda linafanya safari kati ya nchi za Afrika Mashariki ikiwemo Tanzania katika mikoa ya Arusha, Mwanza na Dar es Salaam, hivyo haoni sababu ya kutofanya safari za kuja Zanzibar.Balozi Kayihura alisema wapo watalii wanaotembelea Rwanda, Uganda na Kenya ambao hutumia Shirika hilo la ndege kwa safari zao hizo za kitalii, hivyo itakuwa ni jambo la busara kuunganisha safari hizo na Zanzibar hasa ikizingatiwa kuwa Zanzibar imepiga hatua kubwa kitalii pamoja na kuwepo vivutio vingi vya kitalii.Alieleza kuwa hivi sasa wafanyabiashara wengi wa nchi za Congo, Garbon na nyinginezo zilizopo Afrika ya Kati wanataka kuja Zanzibar kwa lengo la kufanya biashara hivyo kuanza kwa safari za shirika hilo kutawawezesha kufikia lengo lao.Sambamba na hayo, Balozi huyo alieleza kufurahishwa kwake na mafanio yaliopatikana hapa Zanzibar hasa katika sekta ya Utalii na kupongeza juhudi zinazochukuliwa na Serikali ya Mapinduzi ya Zanzibar chini ya uongozi wa Dk Shein katika kufanikisha sekta hiyo.Rais wa Zanzibar na Mwenyekiti wa Baraza la Mapinduzi, Dk Ali Mohamed Shein alisema kuwa Zanzibar inathamini uhusiano na ushirikiano uliopo kati ya Rwanda na Zanzibar ambao ni wa muda mrefu.Dk Shein alisema kuanza kwa safari za Shirika la Ndege la Rwanda hapa Zanzibar kutasaidia kuimarisha na kukuza sekta hizo za maendeleo huku ikizingatiwa kuwa watu wengi waliopo Zanzibar na wale wa Rwanda wana hamu ya kutembeleana na kukuza uhusiano wao lakini kinachowakwanza ni suala zima la usafiri.Akizungumza ushirikiano katika sekta ya elimu, Dk Shein alisema kuwa Zanzibar imebarikiwa kuwa na Chuo kikuu chake ambacho ndani yake mna Taasisi ya Lugha za Kigeni hivyo miongoni mwa lugha zinazofundishwa ni Kiswahili na Kifaransa.Aidha, Dk Shein alisisitiza kuwa Zanzibar itaendelea kuimarisha uhusiano na ushirikiano kati yake na Rwanda