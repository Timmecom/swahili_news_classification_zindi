 SHIRIKA la Viwango Tanzania (TBS) limesema hatua ya serikali ya kurudisha kazi zote za chakula chini ya shirika hilo, limefanywa kwa wakati na tayari wameshaanza kupokea maombi mapya ya leseni na vibali vya chakula, kutoka kwa wafanyabiashara na wazalishaji wa bidhaa hizo.Akizungumza kwenye Maonesho ya 43 ya Kimataifa ya Biashara ya Dar es Salaam yanayoendelea kwenye Viwanja vya Sabasaba, Mkuu wa Kitengo cha Uhusiano wa TBS, Roida Andusamile (pichani) alisema TBS imepokea majukumu hayo na tayari wameshaanza kuyatekeleza.Awali, masuala ya chakula yalikuwa wakifanywa kwa sehemu pia na iliyokuwa Mamlaka ya Dawa na Chakula na Dawa (TFDA), hivi sasa Mamlaka ya Dawa na Vifaa Tiba (TMDA). Unajua TBS sio kwamba tunapewa majukumu mapya kabisa, hapana tulikuwa tunafanya kwa sehemu yetu masuala ya chakula na mamlaka iliyokuwa ikishughulika na chakula na dawa nao walikuwa wanafanya kwa sehemu yao na tunazo mashine za kisasa za kupima vyakula na mambo mengine, sasa hili la kurudishwa kwetu moja kwa moja ni jema kwa sababu tuna uwezo nalo tangu mwanzo,  alisema Andusamile.Alisema kuanzia Julai mosi mwaka huu, walianza kupokea maombi ya vibali na leseni kutoka kwa wazalishaji, wasambazaji na wafanyabiashara wa vyakula kwa sababu leseni walizokuwa nazo awali ziliisha muda wake Juni 30, mwaka huu hivyo kutakiwa kisheria kuomba kuhuisha leseni zao au kuomba upya vibali na leseni.