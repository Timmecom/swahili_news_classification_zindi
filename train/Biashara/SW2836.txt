 Mtendaji Mkuu wa Wakala wa Misitu nchini (TFS), Nurdin Chamuya alisema hayo juzi Dar es Salaam katika uzinduzi wa filamu ya matumizi endelevu ya misitu.Chamuya alisema misitu ni rasilimali muhimu kwa Watanzania hasa kukuza uchumi wa jamii na nchi kwa ujumla ambapo jamii inatakiwa kuisimamia na kuilinda vyema ili iweze kuendelea kuongeza mapato ya taifa. Serikali haijafumbia macho suala hilo, hivyo kutokana na mapenzi yake kwa watanzania imetoa fursa ya kumiliki na kusimamia misitu iliyo katika eneo lao,  alisema Chamuya na kuongeza kuwa ni vyema rasilimali hizo zikatumiwa kwa njia endelevu.Alisema kwa mujibu wa utafiti wa TFS kwa mwaka 2012 Tanzania ina jumla ya hekta milioni 48.1 za misitu zilizoko mikoa yote nchini na imekadiriwa kuwa asilima 55 ya ardhi ya Tanzania ni misitu ambapo kwa mwaka huingiza asilimia 20 ya pato la taifa. Pamoja na rasilimali zote hizi, nchi yetu bado inapoteza mapato yatokanayo na misitu tunapoongelea matumizi endelevu ya rasilimali hizi tunamaanisha utumiaji uwe wenye faida kwa kila mtanzania anayeishi leo na hata atakayezaliwa kesho", alisema Chamuya.Kuhusu filamu hizo ambazo zimeandaliwa na kampeni ya Mamamisitu alisema zimelenga kuelimisha jamii juu ya matumizi endelevu ya rasilimali misitu kupitia ushiriki wa jamii katika kusimamia rasilimali hizo.