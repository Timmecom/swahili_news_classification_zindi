 MAUZO ya bima ya uingizaji mizigo nchini yamekua kwa asilimia 23 baada ya serikali kutunga sheria inayolazimisha waingizaji wa mizigo nchini kukatia mizigo hiyo bima katika kampuni zilizopo nchini.Kamishna wa Bima wa Mamlaka ya Usimamizi wa Shughuli za Bima nchini (TIRA), Dk Baghayo Saqware amesema ukuaji wa sekta nzima ya bima katika kipindi cha miezi tisa yaani tangu kutungwa kwa sheria hiyo umekuwa ni mkubwa tofauti na huko awali.Aidha alisema pia kuwa, sekta ya bima kwa ujumla imekuwa kwa asilimia kumi katika kipindi hicho. Kwanza ukubwa wa sekta ya bima umekua, bima zote zimekua kwa wastani wa asilimia kumi kuanzia Januari 2018 hadi Septemba 30 mwaka jana na hii ni kwa takwimu tulizonazo, na bima hiyo ya uingizaji mizigo imekuwa kwa asilimia 23,  amesema Dk Saqware.Aidha Dk Saqware amesema sheria hiyo na kanuni zake inawalazimisha waingizaji mizigo nchini wote kutumia kampuni zilizosajiliwa hapa nchini tofauti na awali ambapo hawakulazimika kukatia bima za hapa nchini na hivyo nchi kukosa mapato hayo.Alisema kuwa kama mzigo unaoingizwa nchini kampuni za bima hazina uwezo wa kukatia bima mzigo huo wanaweza kuhusisha bima za nje lakini kwa kibali maalumu kinachotolewa na