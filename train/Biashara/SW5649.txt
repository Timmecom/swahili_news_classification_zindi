 Hayo yalisemwa na Waziri wa Makaazi Maji Ujenzi na Nishati Ramadhan Abdalla Shaaban wakati akijibu swali la Mwakilishi wa jimbo la Kitope, Makame Mshimba Mbarouk (CCM) aliyetaka kufahamu ni lini Serikali itakaribisha wawekezaji kuwekeza sekta ya nishati ya umeme.Alisema Serikali inanunua umeme kutoka Tanesco Tanzania Bara uniti moja Sh 222 kwa mwananchi wa kawaida.Hata hivyo alisema wapo baadhi ya wawekezaji walio tayari kuzalisha umeme na kuuza kwa Shirika la Umeme Zanzibar (ZECO).Alisema bei wanayotaka kuuza umeme kwa wananchi ni kubwa ambayo haina tija kwa wananchi wa kawaida. Alisema wawekezaji hao wanataka kuuza umeme kwa uniti moja Sh 800 hadi Sh 1,000 ambayo ni kubwa. Nia ya Serikali ni nzuri kuhakikisha kwamba wawekezaji mbali mbali wanakaribishwa kuja kuwekeza lakini tatizo kubwa lipo kwa bei kubwa ya umeme wanayotaka kutuuzia,  alisema.Hata hivyo alisema mchakato zaidi wa kutafuta vyanzo mbadala vya umeme unaendelea kwa sasa ili kuacha tabia ya kutegemea chanzo kimoja tu cha umeme.Zanzibar inategemea kupata umeme unaozalishwa Tanzania Bara kupitia Tanesco ambao bei yake imekuwa ikipanda siku hadi siku.