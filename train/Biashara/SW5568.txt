 Alisema hayo juzi mjini hapa wakati wa mahojiano na mwandishi wa habari hizi na kusema kuwa ekari hizo hazijawahi kutumiwa kwa kilimo au ufugaji.  Eneo hilo halitumiki na linafaa kwa kilimo, halijawahi kuguswa kwa ajili ya kilimo na ufugaji,  alisema.Alisema lengo la uwekezaji huo ni kuona mapato ya wilaya yanaongezeka na pia wananchi wanafaidika kwa kutumia fursa nyingi za uwekezaji zilizopo katika wilaya hiyo ikiwemo kilimo, ufugaji nyuki na hata ufugaji wa kuku.Pia Mkuu huyo wa Wilaya alisema wananchi katika vijiji 77 vya Wilaya hiyo wamepatiwa elimu ya ufugaji nyuki na kutakuwa na darasa ambalo litatoa elimu na ushauri kwa wafugaji. Tumeamua kufuga nyuki kibiashara tutahakikisha mafunzo kwa wafugaji yanakuwa endelevu na yanufaishe wananchi wote,  alisema. Alisema lengo la mpango huo ni kuwezesha wananchi wafuge kitaalamu.Alisema elimu hiyo imekuwa ikitolewa na wataalamu wa halmashauri na wengineo ambapo kumekuwa na mafanikio makubwa kwani wananchi wamejua faida za ufugaji nyuki na hata wameweza kufuga kibiashara na kuweka kuongeza kipato cha familia zao.Alisema sasa wilaya hiyo ina vikundi sita vya ufugaji nyuki vilivyosajiliwa na vingine 95 havijasajiliwa. Aidha alitaka wananchi kuwa rafiki wa mazingira kwa kuacha kukata miti ovyo kwa lengo la kuchoma mkaa na kwa matumizi mengine. Kama mtu hataki kufuga nyuki basi awe mlinzi mzuri wa mazingira,  alisema.