 Waziri wa Fedha na Uchumi, Omar Yussuf Mzee alisema hayo katika Baraza la Wawakilishi kutokana na baadhi ya wajumbe wa Baraza hilo kuilalamikia Serikali kuhusu vitendo vya wafanyabiashara kupandisha bei bidhaa muhimu za vyakula ambazo tayari zimeshapunguzwa ushuru na Serikali.Alisema Serikali imepunguza ushuru wa vyakula kwa mujibu wa sera yake kwa lengo la kutoa unafuu kwa wananchi ikiwemo kumudu kufunga vizuri mwezi wa Ramadhani.Mzee alisema uamuzi uliochukuliwa na wafanyabiashara kupandisha bei haukubaliki hata kidogo na unakwenda kinyume na sera za Serikali za kupunguza makali ya maisha ya wananchi wake.