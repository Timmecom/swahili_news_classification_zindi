 Hayo yamebainishwa na wafanyabiashara katika masoko rasmi ya Soweto, Sido na Uyole waliohudhuria maadhimisho ya Siku ya Vipimo Duniani yaliyofanyika kimkoa jijini Mbeya yakiwa yameandaliwa na Wakala wa Vipimo(WMA) mkoa wa Mbeya.Wafanyabiashara hao walisema masoko yasiyo rasmi maarufu kama Soko Mjinga yamekithiri na kuwasababishia kukosa wateja kwa kuwa watu wengi wanayakimbilia kutokana na bidhaa kuuzwa kwa bei ndogo.Katibu wa Soko la Sido, Lamus Ngogo alisema matumizi ya vipimo halali pia yameendelea kuhimizwa kwenye masoko rasmi huku masoko ya mitaani yakiendelea kutumia vipimo vya ndonya, madebe na vingine vilivyopigwa marufuku. Haiwezekani mimi nalipa kodi, nalazimishwa kutumia vipimo halali wakati huohuo kwenye soko mjinga mfanyabiashara ambaye halipi kodi anaendelea kutumia vipimo visivyotakiwa na hafuatiliwi  lakini pia masoko mjinga yalipaswa kuwa ya jioni baada ya masoko makubwa kufungwa. Tunashangaa masoko hayo yanaanza kutoa huduma tangu asubuhi sasa sisi tunamuuzia nani,  alihoji.Akizungumzia hoja hiyo, Mkuu wa Masoko jiji la Mbeya, Innocent Komba alisema halmashauri iko katika mpango wa kuwabaini wafanyabiashara waliopo kwenye masoko yasiyo rasmi ili iwaandalie utaratibu maalumu utakaowawezesha kuwa rasmi, ikiwa ni pamoja na kuwatafutia eneo maalumu.