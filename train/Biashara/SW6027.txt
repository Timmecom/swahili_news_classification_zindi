 Halmashauri ya Wilaya ya Bagamoyo mkoani Pwani imesema, eneo hilo ni sehemu sahihi kuwekeza kwa kuwa ni salama, linapitika, na linafikika.Mkurugenzi Mtendaji wa Halmashauri hiyo, Fatuma Latu amesema Bagamoyo ni tulivu, ina barabara zinazopitika, kijiografia ni kiungo cha kwenda maeneo mbalimbali na ni jirani na jiji la Dar es Salaam.Dar es Salaam ni jiji kuu la biashara Tanzania, lina bandari, bandari kavu, na Uwanja wa Ndege wa Kimataifa wa Julius Nyerere (JNIA) kwa ajili ya usafiri wa ndani na safari za kwenda nje ya nchi. Tunayo barabara kubwa kutoka Dar es Salaam kwenda mpaka Chalinze kwa maana ya Msata inaunga ya lami. Ni eneo ambalo linapitika, unaweza ukazalisha bidhaa na ikauzika kwenda Dar es Salaam na kwenda mikoani  amesema ofisini kwake mjini Bagamoyo.Ameyasema hayo wakati akizungumza na timu ya wafanyakazi wa Kampuni ya Magazeti ya Serikali (TSN) ikiwa ni sehemu ya maandalizi ya Maonesho ya Viwanda Mkoa wa Pwani 2019 na Kongamano la Fursa za Biashara na Uwekezaji mkoani humo.Latu amesema barabara ya Bagamoyo kwenda Mlandizi imefanyiwa upembuzi yakinifu na itajengwa kwa kiwango cha lami. Lakini pia kuna barabara inaunga pale Baobab kwenda Kibaha kwenye barabara ya Dar es Salaam- Morogoro na yenyewe tayari inatengenezwa kwa hiyo mnaweza mkaona ambavyo Bagamoyo ipo sehemu ambayo inafikika, inapitika kwahiyo biashara yoyote unaweza ukaifanya muda wowote  amesema.