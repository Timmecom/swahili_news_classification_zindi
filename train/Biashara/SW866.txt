 Mwenyekiti wa chama hicho, Otieno Igogo alimwambia mwandishi wa habari hizi, kwamba kiwango cha Sh milioni 14 cha sasa ni kidogo, kitafanya wafanyabiashara wengi kuacha biashara au kubuni mbinu za kukwepa kifaa hicho. Sisi tunadhani nia njema ya Serikali kuongeza idadi ya walipa kodi itakwama kama kiwango cha Sh milioni 14 hakitapitiwa upya kwani wafanyabiashara wengi wadogo mtaji wao ni mdogo kuweza kumudu kununua na kutumia mashine hizo,  alisema.Alitoa mfano kwamba kupitia Sheria ya Mapato ya sasa, mfanyabiashara anaruhusiwa kupata faida ya asilimia 30 kwa mwaka kama kiwango cha juu, kwa hiyo kama mauzo yake ni Sh milioni, akitoa faida, anabaki na Sh milioni 9.8. Ukichukua pesa hiyo na kuigawanya kwa miezi kumi na miwili basi utaona kwamba mtaji wa mfanyabiashara huyu mdogo ni Sh 816,000 ambao ni karibu kabisa na bei ya juu ya kifaa cha EFD,  alisema Igogo.Alihoji pia mkataba uliotiwa saini kati ya Mamlaka ya Mapato Tanzania (TRA) na kampuni nne za Italia na Bulgaria, zinazotengeneza vifaa hivyo.Alisema makataba huo unawanyima wafanyabiashara haki ya kufanya matengenezo au kununua vitu kama karatasi, wino kutoka kwa wauzaji wengine, isipokuwa mtandao huo uliopewa baraka na TRA.Alidai karatasi za kutumia kwenye mashine, zinauzwa Sh 16,000 na wasambazaji rasmi walioidhinishwa na TRA. Kaimu Kamishina Mkuu wa TRA, Rished Bade alikanusha bei ya karatasi kuwa kubwa.Aidha alisema wafanyabiashara hawalazimishwi kulipa gharama za matengenezo kwani ndani ya mwaka mmoja huduma hiyo hutolewa bure. Lakini suala la kima cha chini kuongezwa kutoka Sh milioni 14 mpaka Sh milioni 20, basi siyo letu TRA bali Serikali,  alisema. Bade alisisitiza kwamba jukumu la TRA ni kukusanya kodi na siyo mambo ya sera wala utungaji sheria.