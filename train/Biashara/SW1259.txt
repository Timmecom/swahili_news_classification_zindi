 Akizungumza jana Dar es Salaam wakati wa uzinduzi rasmi wa huduma hiyo, Mkuu wa Kitengo cha Bidhaa, Uchuuzaji na Mikakati wa Benki hiyo, Musa Kitoi alisema mashine hizo za kisasa za i-ATMs zimetengenezwa kwa teknolojia ya juu na zina sifa ya kipekee.Alisema huduma mbalimbali kama kuweka na kutoa fedha taslimu na hundi sasa zinaweza kufanyika kupitia mashine hizo mpya na kurahisisha huduma za kibenki kwawateja wao.Aliongeza kwamba benki hiyo itaendelea kutoa huduma mbalimbali kwa wateja wake kwa ufanisi wa hali ya juu ikizingatia uhakiki wa huduma bora kwa wateja wake na kurahisisha maisha yao kwa ujumla. Barclays tunawajali wateja wetu na siku zote tunanuia kuwapa huduma za hali ya juu kufuatana na matakwa yao, pia bidhaa na huduma zetu hupangwa kufuatana na mahitaji ya wateja wetu. Tunapenda kuwathibitishia kwamba tuko katika kiwango cha juu sana kiteknolojia. Katika soko na baadhi ya huduma zetu za kiteknolojia ya juu kama mfumo wa kutoa na kuchukua fedha bila kujaza fomu, utumaji wa fedha kwenye mashine, benki kwa njia ya simu na mwaka jana tumezindua service guarantee ikimaanisha uhakiki wahuduma na kutimiza ahadi na kuwapa wateja huduma bora na za uhakika,  alisema.Meneja Miradi na Mikakati wa Benki hiyo, Jane Mbwilo alisema huduma hiyo ni saa 24 na mteja anaweza kuweka kiasi chochote kwenye mashine hizo za ATM hapa nchini.Alifafanua kwa sasa mashine zipo 24, lakini wapo katika mkakati wa mwisho kuongeza mashine hadi kufika 30 katika maeneo kadhaa ya jijini la Dar es Salaam.