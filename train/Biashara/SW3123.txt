 Waziri wa Habari, Utamaduni, Sanaa na Michezo, Dk. Harrison Mwakyembe ameisifu Kampuni ya Magazeti ya Serikali (TSN) kuandaa majukwaa ya fursa za biashara yanayowasaidia Watanzania kuchangamkia fursa.Kwa mujibu wa Waziri Mwakyembe, miongoni mwa matatizo makubwa nchini ni Watanzania kutochangamkia fursa ambazo ni chanzo cha kipato kwao na kwa nchi yao.Ameyasema hayo leo mjini Tabora kwenye siku ya pili ya Jukwaa la Fursa za Biashara la mkoa huo.Dk. Mwakyembe ni Mwenyekiti wa jukwaa hilo la siku tatu linalofanyika kwenye ukumbi wa Mtemi Isike Mwanakiyungi. Naomba hapa Tabora mtambue kama kuna ugonjwa mkubwa ambao Tanzania tunao, ukitaka kupona lazima ujue ugonjwa wako. Kama kuna ugonjwa mkubwa ambao tunao ni Watanzania kutochangamkia fursa tatizo letu Watanzania ni fursa, namna ya kuzichangamkia kote huko tulipopita kumekuwa na mafanikio, nawashukuru sana vijana wa TSN walilijua hili tatizo  amesema.Waziri Mwakyembe amewaeleza wajumbe wa jukwaa hilo akiwemo Waziri wa Viwanda, Biashara na Uwekezaji, Joseph Kakunda, wabunge wa mkoani Tabora, wakuu wa wilaya, wakurugenzi wa Halmashauri za mkoani humo kuwa, kwa waliosoma Tabora kama yeye, mkoa huo haustahili kuwa ulivyo sasa. Majibu mengi tuyapate hapa, na ndugu zangu, Waziri Mkuu wetu huwa anaongea kwa upole, si mtu wa kusahau, nina uhakika baada ya miezi sita atatuambia tuje tukutane hapa kwa ajili ya review (tathmini) ya nini kimetokea na nani amefanya nini amesema.Jana Waziri Mwakyembe alisema jukwaa la Tabora ni la kipekee kwa kuwa ni la kwanza kufunguliwa na kiongozi wa kitaifa.Waziri Mkuu, Kassim Majaliwa jana alilifungua jukwaa hilo la nane tangu TSN ilipoanza kuyaandaa Februari mwaka jana mkoani Simiyu. Majukwaa mengine yamefanyika Mwanza, Tanga, Shinyanga, Zanzibar, Arusha na Geita.Dk. Mwakyembe alimpongeza Mkuu wa Mkoa wa Tabora Aggrey Mwanri kwa kushirikiana na TSN kuliandaa jukwaa hilo.Mwenyekiti wa Bodi ya TSN, Hab Mkwizu na Kaimu Mhariri Mtendaji wa kampuni hiyo, Tuma Abdallah wanahudhuria jukwaa hilo.