 Mkataba huo ulisainiwa Dar es Salaam jana kati ya mamlaka hiyo na Wizara ya Fedha, ambapo, upande wa TRA uliwakilishwa na Mwenyekiti wa Bodi ya Wakurugenzi wa mamlaka hiyo, Bernard Mchomvu na Waziri wa Fedha, Saada Mkuya Salum, kwa upande wa serikali. Kiasi hicho cha fedha ndicho kilichoainishwa katika bajeti ya mwaka huu.Katika hafla fupi ya kusaini mkataba huo, Waziri Mkuya alisema, "TRA haina budi kuwatengenezea wafanyakazi wake mazingira mazuri yatakayowafanya wajitume kukusanya kodi na kukataa rushwa".Kwa mujibu wake, mazingira mazuri huwaondolea vishawishi wakusanya kodi, hivyo kuwafanya wafanikishe malengo ya serikali, katika ukusanyaji wa mapato. "Hakikisheni mnakusanya mapato kama ilivyopangwa kufikia malengo tuliyojiwekea.Watakaokwenda kinyume na makubaliano haya ni lazima wafahamu kuwa watawajibishwa kwa mujibu wa sheria, kanuni na taratibu za utumishi wa umma,"Mkuya alisema. Kwa upande wake, Mchomvu alimhakikishia Waziri Mkuya kuwa, mamlaka hiyo imejipanga vizuri kuhakikisha lengo la kukusanya kiasi hicho cha fedha linafikiwa na hata kuvukwa.