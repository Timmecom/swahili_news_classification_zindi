 Kaimu Ofisa Mtendaji Mkuu wa benki hiyo, Jakline Woiso alisema juzi kuwa mapato ya benki hiyo yametokana na kuongezeka kwa mikopo iliyotolewa kwa wateja ambayo imeongezeka kufikia Sh bilioni 670.8 Desemba mwaka jana kutoka Sh bilioni 644.19 iliyofikiwa katika robo ya tatu ya mwaka jana.Alisema sehemu kubwa ya mikopo inayotolewa na Benki M inalenga katika sekta ya viwanda na uzalishaji, biashara, ujenzi, mawasiliano pamoja na kilimo.  Pamoja na ongezeko hilo pia tumeweza kuwa na asilimia 2.5 kiwango ambacho kinaashiria umakini mkubwa katika utoaji na udhibiti wa mikopo kulinganisha na kiwango cha asilimia tano katika taasisi nyingi za kifedha hapa nchini,  alisema.Aidha, alisema faida kabla ya kodi imeongezeka kwa asilimia 16 kutoka Sh bilioni 20.10 hadi Sh bilioni 23.27 ikilinganishwa na mwaka 2014. Woiso alisema faida itokanayo na huduma za kibenki pia imeongezeka kufikia Sh bilioni 23.66 mwishoni mwa mwaka jana, ikilinganishwa na shilingi bilioni 17.89 za mwaka 2014.Kuhusu amana, alisema zimeongezeka kwa asilimia 24 kufikia Sh bilioni 726.89 mwishoni mwaka jana.  Amana hizo zinatokana na wateja mbalimbali hususan mashirika binafsi, taasisi za kiserikali pamoja na taasisi za fedha na asasi zisizo za kiserikali,  alisema.Kaimu Ofisa Mtendaji huyo alisema benki yao itaendelea kutoa huduma bora zaidi kwa wateja wake kwa mwaka huu wakiendelea kuimarisha timu ya wafanyakazi ambao wamekuwa na umuhimu mkubwa wa mafanikio ya Benki M.