 Benki ya Maendeleo ya TIB imekubali kudhamini Maonesho ya Pili ya Viwanda Mkoa wa Pwani yatakayofanyika Oktoba Mosi hadi saba mwaka huu.Mkurugenzi Mtendaji wa benki hiyo Charles Singili amesema, wanadhamini maonesho hayo kwa kuwa benki hiyo ina jukumu la msingi la kuendeleza viwanda hivyo ni wajibu wao na ni lazima washiriki. Kwa hiyo tunayo maeneo mengi ambayo kwa kweli kwa TIB kushiriki sio tu kwa sababu tunashiriki watu waone lakini tunashiriki lakini tunashiriki kwa ajili ya kuyasukumu maendeleo yafike ambako tunakusudia amesema kwenye ofisi za benki hiyo jijini Dar es Salaam.Amesema Benki ya Maendeleo ya TIB ni mwenyekiti wa taasisi za fedha kwenye nchi wanachama wa Jumuiya ya Maendeleo Kusini mwa Afrika (SADC) hivyo ina jukumu pia la kuvutia wawekezaji kutoka nchi 16 wanachama wa jumuiya hiyo. Uwepo wetu wau ushiriki wetu kwenye maonesho na kongamano la Mkoa wa Pwani sio tu kwamba litakuwa linaendeleza yale ambayo tumeyafanya wakati wa SADC industrialization week (wiki ya viwanda SADC) lakini pia ku-off load opportunities (kuzitangaza fursa) nyingi tu kwa wawekezaji ambao wanaweza wakajitokeza kwa ajili ya hili amesema Singili.Amempongeza Mkuu wa Mkoa wa Pwani, Mhandisi Evarist Ndikilo kwa jitihada zilizouwezesha mkoa huo kuongoza kwa idadi ya viwanda nchini. Mkoa huo una jumla ya viwanda 1,192. Na nina uhakika kwa kweli si muda mrefu tutakusikia ni mkoa unaoongoza kwa mapato lakini sii tu hilo hata ajira sasa kwamba mkoa umeweza kuvuta ajira za kiwango gani amesema.