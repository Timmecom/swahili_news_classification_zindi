 Mkurugenzi Mtendaji wa Halmashauri ya Wilaya wa Kisarawe Mussa Gama amesema, kufunguliwa jengo la kisasa la abiria kwenye Uwanja wa Ndege wa Kimataifa wa Julius Nyerere (JNIA) jijini Dar es Salaam ni fursa kubwa ya uchumi kwa wilaya hiyo.Amesema, kufunguliwa kwa jengo hilo kutaongeza idadi ya watalii wanaoutumia hivyo ni fursa ya kujenga hoteli za kisasa kwa kuzingatia ukaribu na urahisi wa kutoka Kisarawe kwenda JNIA.Kwa mujibu wa Gama JNIA upo umbali wa km 18 kutoka mjini Kisarawe na mtu anaweza akatumia takribani dakika 10 kutoka mjini hapo hadi uwanjani. Ukiangalia hoteli nyingi zimekaa upande wa Dar es Salaam na Dar es Salaam sasa hivi wanaweza wakawa wanachelewa sana kwenda katika uwanja wa ndege lakini ukitokea Kisarawe kwenda uwanja wa ndege ni kilometa chache tu kwa hiyo kun fursa hiyo ya uwekezaji wa hoteli za kisasa  amesema Gama.Amesema, Kisarawe ni eneo sahihi la kujenga hoteli kwa kuwa kuna maeneo kwa ajili ya utalii wa haraka haraka wa siku moja au siku chache wakati mgeni anasubiri siku ya kusafiri kwa kutumia JNIA.Ametoa mfano kuwa, mgeni anaweza akashuka JNIA, akafikia kwenye hoteli iliyopo Kisarawe, akaenda kutalii Kisarawe kwa siku moja na kurudi uwanjanni hapo kuendelea na safari.Gama amesema, misitu ya Pugu na Kazimzumbwi inatumika kwa utalii wa picha, na utalii wa upandaji milima.