 Mpango huo unaofahamika kama  Talent Management Program  umetajwa kuwekeza zaidi katika kuwajenga kiutendaji wafanyakazi hao ikiwa ni jitihada za benki hiyo kuandaa watendaji waandamizi wa benki hiyo kutoka ndani ya benki.Akizungumza kwenye semina maalumu ya kuzindua mpango huo iliyofanyika jijini Dar es Salaam hivi karibuni, Mkuu wa Kitengo cha Rasilimali watu wa benki hiyo, Frederick Kanga alisema mpango huo unaoendeshwa kwa uwazi ulianzishwa mahususi kubaini manufaa ambayo benki hiyo inayapata kutoka kwa wafanyakazi na zaidi kuyatumia manufaa hayo kujiendeleza na kuboresha huduma zake. Kama benki tumebaini uwepo wa nguzo tatu muhimu katika ukuaji wetu ambazo ni pamoja na rasilimali watu ambayo ndio nguzo kuu, ikifuatiwa na teknolojia na kisha michakato (processes).