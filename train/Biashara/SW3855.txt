 RAIS John Magufuli ametaka nchi za Afrika kutumia vema idadi ya watu nchini China kwa kupanua soko la bidhaa, kwa kuuza bidhaa katika kukuza na kuimarisha ushirikiano baina ya pande hizo.Ameeleza kuwa nchi za Afrika hazihitaji misaada yenye masharti, bali maelewano kwa kujenga misingi ya kuheshimiana na kuelewana.Pia, China imeahidi kutoa ufadhili kwa makada 4,000 wa vyama mbalimbali katika kupata mafunzo kwa ajili ya usimamizi wa vyama na serikali.Magufuli amyasema hayo wakati anafungua mkutano baina ya Chama cha Kikomunisti cha China (CPC) na vyama vya siasa Afrika zaidi ya 40 jijini Dar es Salaam.Ame    sema bado kuna fursa nyingi za kukuza na kuimarisha ushirikiano katika kukuza biashara.Alitoa mfano wa biashara ya kahawa kuwa katika watu bilioni 2.3 nchini China, wanaweza kila mmoja kunywa kikombe kimoja, hivyo ni lazima biashara kubwa kupatikana.Alitaja fursa nyingine ambazo zinaweza kutumika nchini China ni pamba au chai huku wachina wakiwa na fursa ya kufika nchini, kuangalia vivutio vya utalii ambavyo ni vingi na vya pili duniani ikitanguliwa na Brazil.Amesema soko la Afrika nchini China linahitaji kupanuliwa kwa kuuza bidhaa pamoja na China kuongeza uwekezaji Afrika hususani katika kilimo, viwanda, madini na mengineyo.Amesema ushirikiano baina ya pande hizo mbili, umefikia kiwango cha juu kwa kujenga misingi ya kuheshimiana na kuelewana, jambo ambalo limefanya misaada ya China katika nchi za Afrika kutoambatana na masharti mengi.Ameshukuru CPC kuchagua Tanzania kuwa sehemu ya kwanza kufanya mkutano huo baada wa kwanza kufanyika mwaka jana mjini Beijing China, kwa kukutanisha vyama vya siasa duniani pamoja na CPC.Alisema uamuzi wa mkutano huo kufanyika nchini ni sahihi kwa kuheshimu Chama Cha Mapinduzi (CCM) ambacho ni kikongwe na kimekaa muda mrefu madarakani huku kikishiriki katika ukombozi wa nchi mbalimbali za Afrika.