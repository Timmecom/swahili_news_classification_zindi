 Akifungua semina ya siku moja ya viongozi wa Vicoba jijini Dar es Salaam jana, Katibu Mtendaji wa NEEC, Beng i Issa, amewaambia viongozi hao kuwa weledi na uaminifu katika kutunza fedha ni sifa ambazo hazina mbadala. Tunahimiza kuanzisha vikundi, lakini tunasisitiza kwamba fedha za vikundi zitunzwe kwa uaminifu na shughuli zifanywe kwa weledi. Katika mambo haya mawili hakuna uchaguzi badili,  aliwasisitiza viongozi hao 400 kutoka vikundi 600 vya mikoa ya Dar es Salaam na Pwani.Issa alisema kuvunja sifa hizi mbili ni kukaribisha migogoro ambayo hatimaye inavunja taasisi hizi ndogo za wananchi, ambazo alisema uzoefu umeonesha kwamba ni vyombo muhimu katika kuwakomboa wananchi kiuchumi.Katibu Mtendaji huyo alisema katika mazingira ya Tanzania ili kuwakomboa wananchi kiuchumi, ni muhimu wananchi kuelewa na kuuamini mfumo wa fedha ulio karibu nao ili waweze kuweka akiba, kukopa na kupata nguvu ya kifedha kuanzisha na kuendeleza shughuli zao za kijasiriamali.Aliwataka viongozi wa vicoba kuwa karibu na wananchi, hasa vijijini, ili wajiunge na taasisi hizo na kuingia katika mfumo wa kuweka akiba, kuanzisha na kuendeleza shughuli za kijasiriamali katika maeneo ya kilimo, ufugaji na biashara.Mkurugenzi Mtendaji Asasi ya Uyacode Vicoba Programme iliyoandaa semina hiyo, Aldo Mfinde, alisema asasi imeandaa semina kwa ajili ya wenyeviti, makatibu na wahasibu wa vicoba 400 ili waendeshe shughuli za taasisi za kifedha kwa weledi.Alisema kwa sasa asasi hii inalea vikundi vya mikoa ya Dar es Salaam na Pwani. Kwa mujibu wa Mfinde, semina ya aina hiyo hufanyika kila mwaka Januari 12 na hutanguliwa na mikutano ya wenyeviti, makatibu na wahasibu ambayo hujadili masuala mbalimbali. Mikutano hiyo hutumika kukumbushana juu ya kupata mitaji na kujadili changamoto mbalimbali zinazowakabili,  alisema Mfinde.