 Pongezi hizo zilitolewa na Mkuu wa Mkoa huo, Joel Bendera, katika hotuba yake kwenye sherehe ya TCCIA kutimiza miaka 25 iliyofanyika hivi karibuni mjini hapa.Mbali na kutoa pongezi hizo alitumia fursa hiyo kuipongeza kwa kuwezesha kumaliza tatizo la mashine za kielectroniki (EFDs), ambao ni mfumo mpya wa kutoa risiti.Hata hivyo alisema ingawa bado changamoto zinaendelea kutolewa juu ya matumizi ya mashine hizo, suala hilo linaweza kujadiliwa kwa mapana zaidi na mamlaka zinazohusika.Mbali na hayo, aliipongeza TCCIA Mkoa wa Morogoro kutokana na juhudi na busara iliyozionesha kwa kutoa ushirikiano mzuri wakati wa mgogoro wa wakulima na wafugaji katika Kijiji cha Mkundo, wilayani Mvomero.Naye Mwenyekiti wa TCCIA Mkoa wa Morogoro, Bachoo Sadik Bachoo, alisema pamoja na kutimiza miaka hiyo, mambo mengi mazuri ya kitaifa na Mkoa yamefanyika ndani ya miaka hiyo 25.Alisema kwa Mkoa wa Morogoro, TCCIA imefanikisha kutatua migogoro ya wafanyakazi wakiwemo wa soko kuu, kuondolewa kwa malipo ya mabango kwenye nyumba zinazomilikiwa na Shirika la Nyumba (NHC) kwa nchi nzima.Alisema TCCIA Mkoa pia imefanikisha kuondoa misuguano kati ya TRA na jamii ya wafanyabiashara na badala yake kumekuwa na uhusiano mwema unaoleta mafanikio katika ukusanyaji wa kodi.Hata hivyo alisema TCCIA Mkoa imefanikisha kufungua matawi katika wilaya nne kati ya sita za mkoa, ambapo lengo ni kuwa na matawi kwenye wilaya zote.Akizungumzia malengo ya baadaye, Mwenyekiti huyo wa TCCIA Mkoa wa Morogoro, alisema wanatarajia kuanzisha harambee ili kukusanya fedha ambazo zitawezesha kununua eneo kwa ajili ya kujenga jengo la kisasa la TCCIA.