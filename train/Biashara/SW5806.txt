 Serikali ya Wilaya ya Bagamoyo imesema Kongamano la Fursa za Biashara na Uwekezaji Mkoa wa Pwani litakuwa na manufaa makubwa kwa kuwa viwanda vikubwa wilayani humo vitaitangaza Bagamoyo sanjari na wao (viwanda) kujitangaza kibiashara.Mkuu wa Wilaya hiyo Zainabu Kawawa amevitaja baadhi ya viwanda vikubwa kwenye wilaya hiyo kuwa ni kiwanda cha Sayona kinachotengeneza juisi na maji ya kunywa, kiwanda cha marumaru, kiwanda cha nyuzi, na kiwanda cha masalia ya mabati.Amesema, kongamano hilo linalotarajiwa kufanyika Oktoba tatu mwaka huu ni mafanikio makubwa si kwa Mkoa wa Pwani tu bali pia kwa wilaya ya Bagamoyo.Zainabu ameyasema hayo ofisini kwake mjini Bagamoyo wakati akizungumza na timu ya wafanyakazi wa Kampuni ya Magazeti ya Serikali (TSN). Mimi naamini kwamba hili kongamano pamoja na maonyesho ya viwanda katika mkoa wetu wa Pwani ni mwanzo mzuri. Tulianza mwaka jana na mwaka huu naona ni awamu ya pili kwa hiyo nina uhakika kadiri siku zinavyoeenda tutakua tumetangaza si tu mkoa wa Pwani, Wilaya ya Bagamoyo na uwekezaji wake pamoja na fursa nyingine  amesema.Kongamano hilo litafanyika wakati wa Maonyesho ya Pili ya Viwanda Mkoa wa Pwani yanayotarajiwa kufanyika kwa wiki moja kuanzia Oktoba Mosi mwaka huu.