 Mtandao huo ni ule wa www.kopabayport. co.tz, ambapo sasa wateja watano watatafutwa kila mwezi mara baada ya kukopa Bayport Financial Services kwa njia ya mtandao, wakala au ofisi yoyote ya taasisi hiyo ya kifedha nchini.Akizungumza jana jijini Dar es Salaam, Meneja Masoko na Mawasiliano wa taasisi hiyo, Ngula Cheyo, alisema kila mmoja anaweza kushinda kiasi cha Sh milioni moja, endapo atakopa mkopo kwa njia yoyote kutoka Bayport.Alisema awali bahati nasibu hiyo iliwahusu wateja watatu waliokopa kwa njia ya mtandao ambao bado unaendelea kutoa huduma, huku ikiboreshwa zaidi kwa kuchezesha droo ya kutafutwa washindi watano badala ya watatu, ikiwahusu wateja wote waliokopa kwa kupitia mtandao, wakala au tawi lolote la Bayport nchini Tanzania. Lengo letu ni kutoa huduma bora zaidi kwa wateja wetu na Watanzania kwa ujumla, hivyo naamini bahati nasibu hii ni kielelezo tosha cha kutuweka katika ramani nzuri, ukizingatia kuwa washindi watano kila mmoja atashinda katika bahati nasibu hii itakayoendelea hadi Agosti,  alisema.Wateja walioshinda katika bahati nasibu hiyo na maeneo watokayo kwenye mabano ni pamoja na Simon Ngassa (Iringa), Sisco Haule, (Kigoma), Said Mkinda (Dar es Salaam) na Phelis Nziku ambapo wote kila mmoja watakabidhiwa kiasi hicho cha pesa kutoka Bayport.Naye Msimamizi wa Michezo ya Kubahatisha kutoka Bodi ya Michezo ya Kubahatisha Tanzania, Jehud Ngolo aliipongeza Bayport