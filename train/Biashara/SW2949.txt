 BENKI ya Maendeleo ya Kilimo (TADB) imewataka wakulima na wafugaji nchini kutumia muda Maonesho ya Nanenane ambayo yanafanyika kitaifa ya mkoani Simiyu, kujifunza na kuchangamkia fursa za mikopo na inayotolewa na benki hiyo kwa ajili ya kuendeleza shughuli zao kilimo.Katika taarifa yake kwa vyombo vya habari jana, mbali ya kumshukuru Mkuu wa Mkoa wa Simiyu, Anthony Mtaka kwa matayarisho makubwa kwa ajili ya maonesho hayo, TADB imewataka watanzania na hasa wakulima kushiriki kwa wingi. Twendeni Nanenane Simiyu, huduma za kifedha na ushauri kwa miradi ya wakulima wadogo zitatolewa,  ilisema taarifa hiyo. Kwa mujibu wa taarifa hiyo, TADB imejipanga pia kukidhi haja na kutatua changamoto za upatikanaji wa mitaji na uwekezaji katika kilimo.Taarifa hiyo ya benki ilisema pia katika banda lake katika viwanja vya maonesho vya Nyakabindi wilayani Bariadi inawakaribisha watu wote kutembelea na kupata taarifa za kutosha kuhusu fursa za uwekezaji katika mnyororo wa thamani za mazao ya kilimo na mifugo.Katika maonesho yaliyofanyika katika viwanja hivyo mwaka jana, TADB iliweza kuwavutia watu wengi kwa namna ilivyojipanga kutoa elimu kwa wadau mbalimbali katika sekta za kilimo, mifugo na uvuvi.