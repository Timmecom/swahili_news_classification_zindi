 Mkuu wa Wilaya ya Kilombero, Lephy Gembe alitoa mwito huo kwenye mazungumzo yake na Mkurugenzi wa Mikopo na Biashara wa TADB, Robert Paschal alipomtembelea ofisini kwake.Gembe alisema benki hiyo ina wajibu wa kutoa elimu ya kina kuhusu kilimo cha kisasa kwa kutilia mkazo miundombinu muhimu ya kilimo kama vile skimu za umwagiliaji. TADB mna wajibu wa kuhamasisha kilimo cha kisasa na cha kibiashara kwa wakulima wadogo waweze kubadilisha fikra zao kutoka kilimo cha mazoea na kufikiria kilimo cha kisasa chenye tija kitakachoongeza kipato cha wakulima hao,  alisema Gembe.Mkuu huyo wa Wilaya ya Kilombero alisema benki inapaswa kutekeleza kwa vitendo juhudi za serikali za kuinua ukuaji wa uchumi na kupunguza umaskini nchini kupitia kilimo ambacho kinaajiri zaidi ya asilimia 75 ya watu wenye uwezo wa kufanya kazi.Alisema ili kufikia malengo yake, benki inapaswa kuwa na wataalamu wa utafiti na maendeleo waweze kuratibu taarifa za utafiti na maendeleo ya kilimo, hali ya hewa, udongo unaofaa kwa kilimo, pamoja na hatua nyingine za kuhuisha maendeleo kwenye kilimo.Mkurugenzi wa Mikopo na Biashara wa TADB, Paschal alisema wamejipanga kutoa mikopo ya kilimo katika makundi matatu. Nayo ni mikopo ya muda mfupi, wa kati na wa muda mrefu.Paschal alisema kwa kuanzia, TADB imelenga uwekezaji katika maeneo manane ya minyororo ya uongezaji wa thamani. Alisema benki inahitaji kusimamia fedha kutoka kwa wafadhili wengine izielekeze kwenye kuendeleza kilimo.Mkurugenzi huyo wa mikopo alimuomba ushirikiano Gembe kuhakikisha mikopo hiyo inarudishwa kwa wakati.