 Mkurugenzi Mkuu wa Fastjet nchini, Nico Bezuidenhout amesema mwishoni mwa wiki kuwa, makubaliano hayo yatakuza biashara ya Fastjet kwa kutanua wigo wa kuuza tiketi duniani.Amesema wateja wataweza kufanya maandalizi ya safari, kununua tiketi na kuona mfumo wa safari za Fastjet kirahisi na kutumia huduma zao."Kwa kuwa hata IATA imesema Fastjet itakuza biashara yake kwa asilimia 8 kwa mwaka huu, makubaliano haya na Travelport yataiunganisha Fastjet na mawakala wa safari za anga zaidi ya 68,000 hivyo kwetu ni fursa kubwa ya kukuza biashara," alisema Bezuidenhout alipozungumza na waandishi wa habari.Makamu wa Rais wa Travelport kwa Bara la Ulaya, nchi za Kiarabu na Afrika, Philip Saunders, alisema teknolojia ambayo kampuni yake inatumia itaiongezea mauzo Fastjet kwa kuwa itafahamika kwa mawakala zaidi duniani.Saunders alisema wanatarajia kufanya kazi bega kwa bega na Fastjet katika kufanikisha malengo yake na wakati huo huo kuifanya Travelport kuendelea kuwa kiongozi kwenye sekta ya ukataji tiketi za usafiri wa anga Afrika.