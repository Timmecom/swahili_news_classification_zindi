 Kaimu Meneja Mawasiliano wa TPA, Janeth Luzangi, alisema jijini Dar es Salaam jana kuwa sasa ufanisi wa bandari hiyo, umezidi kuwa wa kisasa na haraka. Maboresho yanayofanywa na Mamlaka yanazaa matunda hivyo nchi jirani zizidi kutumia bandari yetu, ili wapate thamani halisi ya fedha yao,  alisema.Akifafanua, Janeth alisema Bandari ya Dar es Salaam katika mwaka 2012/13, ilihudumia shehena ya tani milioni 12.5 ikilinganishwa na tani milioni 10.9 zilizohudumiwa mwaka 2011/12, sawa na ongezeko la asilimia 15.Katika shehena yote iliyohudumiwa mwaka 2012/13, shehena ya nchi zitumiazo bandari ilikuwa tani milioni 4, ambayo ni asilimia 32 ya shehena yote.Kwa mujibu wa Janeth, jitihada zinaendelea kufanywa na Mamlaka, wadau wa bandari na Serikali katika kuimarisha njia kuu za usafirishaji za reli na barabara na kupunguza vikwazo vya biashara. Hii itasaidia kuimarisha huduma ya ndani na nchi jirani,  alisema na kuongeza kuwa jitihada za masoko zinafanywa na Mamlaka na wadau wengine kuvutia wateja ikiwa ni pamoja na kuboresha utendaji kazi wa bandari.Akitoa takwimu zaidi, Janeth alisema shehena yote ya mizigo ya nchi 6 zinazotumia Bandari ya Dar es Salaam, yaani Zambia, Jamhuri ya Kidemokrasia ya Congo, Burundi, Rwanda, Malawi na Uganda, zimeongezeka kutoka tani milioni 3.55 mwaka 2011/12 hadi kufikia tani milioni 4.05 mwaka 2102/13, sawa na ongezeko la asilimia 14.2. Ongezeko hilo ni kutokana na kuendelea kukua kwa uchumi wa nchi hizo na vile vile mazingira mazuri ya biashara humu nchini Tanzania na uboreshaji wa huduma katika Bandari ya Dar es Salaam,  alisema.Akizungumzia ushindani, alisema Bandari ya Dar es Salaam iko katika nafasi nzuri zaidi ya ushindani, ikilinganishwa na bandari nyingine katika eneo la Afrika Mashariki na Kati, kutokana na eneo zuri kijiografia na kuwa nchi inayofanya kila kinachotakiwa ili kufanya vizuri.Pia, kumekuwepo na punguzo kubwa la mlundikano wa mizigo na kufanikiwa kukomesha vitendo vya upotevu wa mizigo na wizi kwa kiasi kikubwa. Kwa upande wa mapato, mwaka 2012/13 wastani wa Sh bilioni 371.7 zilikusanywa, sawa na ongezeko la asilimia 14.3 ikilinganishwa na Sh bilioni 325.3 mwaka 2011/12.