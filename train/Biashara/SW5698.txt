 Lakini katika mkataba huo wa mauziano, Stamico italazimika kuilipa kampuni hiyo ya Afrika Kusini dola za Marekani milioni 4.0 sawa za zaidi ya Sh bilioni 6.4, kama fidia ya miundombinu ya mgodi uliopo.Malipo hayo kwa mujibu wa Mkurugenzi Mkuu wa Stamico, Gray Mwakalukwa, sio ya mara moja bali inatokana na sehemu ya faida ya Stamico ya mauzo ya tanzanite kadri uchimbaji utakavyoendelea.Mitambo ya uchimbaji na uzalishaji itabaki kuwa mali ya Tanzanite One na itaendelea kutumika na wabia wataifanyia matengenezo itakayoharibika. Kwa ubia huo sasa eneo hilo lenye leseni ya uchimbaji ya miaka 10 iliyotolewa na Wizara ya Nishati na Madini Juni 20, 2013 sasa litachimbwa kwa ubia wa wasilimia 50 kwa 50 kati ya Stamico na Tanzania One kwa kipindi chote hicho.Mwakalukwa alisema umiliki huo unatokana na Serikali kusimamia utekelezaji wa Sera ya Madini ya mwaka 2009 na Sheria ya Madini ya mwaka 2010.Chini ya sheria hiyo kampuni za kigeni haziruhusiwi kumiliki hisa zaidi ya asilimia 50 katika uchimbaji wa madini ya vito.Alisema mkataba huo umezingatia makubaliano ya awali ambayo tayari yametiwa saini na miongoni mwa makubaliano hayo ni kuwa Stamico na Tanzanite One watakuwa na gawiwo sawa la asilimia 50 kwa 50 litakalotokana na faida.