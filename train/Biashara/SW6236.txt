 Mikopo hiyo iliyotolewa mwaka 2009/2010 hali iliyosababisha kuwanyima fursa wajasiriamali pamoja na Saccos zilizorejesha kushindwa kupata fedha hizo.Meneja wa PTF Kanda ya Morogoro, Christopher Peter alisema hata hivyo juhudi zimefanyika kuhakikisha madeni yanalipwa. Kutokana na juhudi hizo, hivi sasa Saccos moja pekee ndiyo inadaiwa kutokana na kushindwa kurudisha hata nusu ya deni.Meneja huyo alitaja Saccos hiyo kuwa ni Ushirikiano inayodaiwa Sh milioni 22.1 walizozichukua katika kipindi cha mwaka 2009/2010.Peter alisema fedha hizo ni za wananchi na anashangaa kuona taasisi husika zikishindwa kurejesha fedha hizo ambazo kila mwananchi mwenye uhitaji aliyeidhinishwa na Mfuko anapaswa kukopa na kurejesha kwa wakati.Hata hivyo alisema mpango wa kuendelea kutoa mikopo kwa Saccos uko palepale.Alisisitiza kabla ya kutoa mikopo hiyo, watazichambua na kuzifanyia usaili. Kwa mujibu wa Peter, Sh milioni 424.9 zilikopeshwa kwa Saccos katika kipindi hicho cha mwaka 2009/2010.