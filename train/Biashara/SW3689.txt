 Mwadini alisema hayo wakati akijibu suala la Mwakilishi wa Jimbo la Muyuni, Jaku Hashim Ayoub (CCM) aliyetaka kujua ni chombo gani kinaendelea kutoa vibali vya ujenzi wa mahoteli kinyume na uamuzi wa Serikali kupiga marufuku ujenzi holela katika Mji Mkongwe.Mwadini alisema katika kudhibiti tatizo hilo, wizara yake kupitia shirika la umeme tayari imeshasambaza huduma ya umeme katika vijiji 129 ili wawekezaji kuweza kujenga huduma hiyo ya mahoteli katika maeneo mengine badala ya Mji Mkongwe.Akijibu suala la nyongeza la mwakilishi wa jimbo la Kitope, Makame Mbarouk Mshimba aliyetaka wajumbe wa baraza hilo kupelekwa nje ya nchi kwenda kuangalia ujenzi wa mahoteli katika nchi za Ulaya.Waziri wa Ardhi, Makazi, Maji na Nishati, Ramadhan Abdallah Shaaban alisema wizara yake haina uwezo wa kufanya hivyo kutokana na uhaba wa fedha.Waziri huyo alisema sheria ya mamlaka ya Mji Mkongwe inahitaji kufanyiwa marekebisho na haina muda mrefu itafanyiwa marekebisho hayo ili kuweza kupunguza tatizo la ujenzi holela wa mahoteli katika mji huo.