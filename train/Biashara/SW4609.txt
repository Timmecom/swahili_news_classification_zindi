 Mkurugenzi Mkuu wa Mamlaka ya Ukanda Maalumu ya Uwekezaji (EPZA), Dk Adelhelm Meru alitoa wito huo alipokuwa akiwasilisha mada inayohusu fursa za uwekezaji katika maeneo maalumu ya uwekezaji wakati wa Kongamano la Uwekezaji lililomalizika hivi karibuni.Alisema jumla ya ekari 3,500 zimeshatengwa katika maeneo ya Usagara na Nyangamango wilaya ya Misungwi, Mwanza, pakiwa na mpango wa kuyaendeleza kuwa mji wa biashara wenye viwanda vya kisasa.Pia, jumla ya ekari 1,000 zimeshatengwa katika wilaya ya Kahama katika mkoa wa Shinyanga kwa ajili hiyo.Alisema ekari 1,360 zimetengwa wilayani Bunda, mkoa wa Mara. Eneo hilo pia linakaribishwa kwa wawekezaji kujenga miundombinu, viwanda na mji wa kisasa wa biashara. Tutaendelea kwa kushirikiana na mamlaka za mikoa kutenga maeneo zaidi ya uwekezaji katika mikoa ya Kagera, Simiyu na Geita,  alisema.Akielezea faida za kuwekeza katika maeneo maalumu ya uwekezaji katika Kanda ya Ziwa, Meru alisema uwekezaji katika maeneo hayo unasaidia kukuza teknolojia, kuongeza thamani bidhaa, biashara kati ya nchi na nchi, kuongeza ajira, kuongezeka kwa mapato ya kodi kwa mamlaka za ngazi ya chini miongoni mwa faida nyingine.Alisema mfumo huu wa uwekezaji ni maarufu Asia, Mashariki ya Mbali na Mashariki ya Kati na kuwa nchi za China, India, Malaysia, Thailand, Vietnam, Korea na Philipines zimeimarisha sana uchumi wake kwa kuwekeza katika maeneo maalum ya uwekezaji.