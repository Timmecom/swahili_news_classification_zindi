 Ujumbe wa kampuni hiyo ambayo imewekeza katika kilimo cha kisasa katika mataifa mbalimbali duniani ikiwemo Amerika, Afrika, Ulaya na Asia wamekutana na kufanya mazungumzo na Makamu wa Rais, Samia Suluhu Hassan Ikulu, Dar es Salaam jana.Ujumbe wa wawekezaji hao kutoka Indonesia uliongozwa na Mchugaji Vernon Fernande wa World Agape Ministries, ulimweleza makamu wa Rais kuwa wana nia ya dhati ya kuwekeza Tanzania na wanataka kupata ardhi kubwa kwa ajili ya kilimo cha kisasa kitakachokwenda pamoja na usindikaji wa mazao ili kuondoa tatizo la kusafisha malighafi nje ya nchini.Mchungaji huyo alisema mpaka sasa wameshatembelea maeneo mbalimbali nchini ikiwemo mkoa wa Morogoro lakini wanakutana na changamoto kubwa ya kukosekana kwa eneo la kutosha kwa ajili ya uwekezaji huo.Makamu wa Rais Mama Samia alionesha kufurashishwa na nia ya wawekezaji hao kuja kuwekeza kwenye sekta ya kilimo cha kisasa nchini.Alisema uwekezaji huo ukianza nchini, utatoa fursa ya ajira kwa Watanzania wengi na kuongeza pato la taifa na wawekezaji wenyewe.Aliwaahidi wawekezaji hao kuwa atashughulikia haraka kupatikana kwa eneo la ardhi kwa ajili ya uwekezaji huo ili kazi ya kujenga miundombinu kwenye eneo la uwekezaji ianze mara moja.Alibainisha kuwa Tanzania ina eneo kubwa na zuri kwa ajili ya kilimo hasa kilimo cha umwagiliaji ambalo bado halijaendelezwa hivyo kama wawekezaji wengi watajitokeza kuwekeza kwenye eneo hilo taifa litajitosheleza kwa chakula na kuuza ziada nje ya nchini.