 Makamu wa Rais Tanzania Samia Suluhu Hassan amesema, mchango wa sekta ya viwanda unatakiwa uongezeke hadi kufikia asilimia 15 kwenye pato la Taifa.Ameyasema hayo wakati anafungua rasmi Maonesho ya 43 ya Biashara ya Kimataifa, yanayofanyika jijini Dar es Salaam.Kwa mujibu wa Makamu wa Rais, maonesho hayo ni makubwa na bora kuliko yote Afrika Mashariki na kati.Amesema, lengo la Serikali ni kuhakikisha sekta ya viwanda inatoa ajira kwa asilimia 40 ifikapo mwaka 2020.Ameeleza kuwa ili malengo hayo yafikiwe ni lazima bidhaa zinazozalishwa na viwanda nchi zipate soko kwa asilimia 80.Ametoa mwito kwa wizara na taasisi za serikali kuhakikisha wananunua bidhaa zinazozalishwa ndani ya nchi ili kuongeza kasi ya uzalishaji na ukuaji wa viwanda. Ili uchumi wa viwanda ushike kasi zaidi ni lazima bidhaa zinazozalishwa ndani kununuliwa zaidi ndani kuliko zile zinazozalishwa nje ya nchi,  amesema Makamu wa Rais.