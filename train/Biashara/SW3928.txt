 Ujumbe huo unatarajiwa kuwasili nchini wiki chache zijazo.Akizungumza jana Dar es Salaam kwenye maadhimisho ya miaka 36 ya Mapinduzi ya Kiislamu ya Iran, Aghajafari alisema ujumbe huo utafika kwa mwaliko wa Kamati ya Uchumi Tanzania ndani ya ubalozi huo.Ujumbe huo utaangalia namna ya kushirikiana katika masuala mbalimbali yanayogusa nyanja za uwekezaji, biashara na uchumi.Aidha, balozi huyo alizungumzia kuhusu kufurahishwa kwake na hatua ya amani iliyofikiwa na nchi za kimataifa kuhusu majadiliano ya kinyuklia.Aghajafari alisema Iran inapenda kuona amani inapatikana duniani kote, huku akikiri kuwapo kwa tatizo katika nchi za Mashariki ya Kati ya makundi ya kigaidi na vita.Alisema Iran imekuwa ikiisaidia Syria katika kutafuta amani ya nchi hiyo, na kwamba inaungana na nchi nyingine duniani katika kupambana na suala ya ugaidi.Naye Mkurugenzi wa Mafunzo wa Chuo cha Taifa cha Ulinzi (NDC), Profesa Eginald Mohaya alisema itikadi za nchi ya Iran zimeisaidia nchi hiyo kupiga hatua kimaendeleo. Iran wamekuwa na itikadi ya kiroho na ndio suala ambalo wamelipa nafasi ya kwanza, hata mahusiano yao kwetu hufanya zaidi kijiografia na mikakati yao haina kisiasa, ndio maana hufanikiwa,  alisema.