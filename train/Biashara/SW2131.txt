 Uzinduzi huo ulifanyika katika viwanja vya Shule ya Msingi Oysterbay, Dar es Salaam na kuhudhuriwa na watu mbalimbali ikiwepo vikundi ambavyo tayari vimeshafungua akaunti hiyo.Akizungumza wakati wa uzinduzi huo, Ofisa Mtendaji Mkuu wa TPB, Sabasaba Moshingi alisema, sasa makundi mbalimbali yasiyo rasmi yanaweza kufungua akaunti na Benki ya Posta na kuweza kupatiwa mikopo ya riba nafuu ya kuwawezesha katika shughuli zao za ujasiriamali. Tunaposema akaunti za vikundi visivyo rasmi, ni vikundi kama vile jogging, vilabu mbalimbali vya michezo, wasuka nywele, wasuka mikeka na vingine vingi vya namna hiyo,  alisema Moshingi.