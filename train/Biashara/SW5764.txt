 Hafla ya utilianaji saini makubaliano hayo ulifanyika jana mjini Moroni Comoro baina ya Rais wa Chemba ya Comoro, Fahmy Thabit na Makamu Mwenyekiti wa Chemba ya Biashara ya Zanzibar Ali Mzee.Makubaliano hayo yalitokana na mkutano wa siku mbili wa wafanyabiashara 21 wa Tanzania wakiongozwa na Mkuu wa Mkoa wa Mtwara, Halima Dendego na Kaimu Mkurugenzi Mkuu wa Shirika la Ndege Tanzania (ATCL), Johnson Mfinanga.Akizungumza mara baada ya hafla ya utiaji saini, Rais wa Chemba ya UCCIA, Fahmy Thabit alipongeza juhudi za kampuni ya Ocean Business Partners na Gallery Tours kwa kuandaa mkutano huo uliowaunganisha wafanyabiashara wa nchi hizo mbili.Makamu Mwenyekiti wa ZNCCIA, Mzee alisema mkataba huo utawasaidia kufikia malengo waliyojiwekea katika kuanzisha biashara baina ya nchi hizo mbili.Mkuu wa Mkoa wa Mtwara, Halima Dendego alisema kusainiwa kwa makubaliano hayo si mwisho wa safari kwani anatarajia hivi karibuni makubaliano kama hayo yatasainiwa baina ya Mtwara, Comoro na Zanzibar.