 Miradi hii ni mwendelezo wa utoaji huduma bora za viwanja baada ya ule wa Vikuruti mkoani Pwani kuungwa mkono na Watanzania wengi.Uzinduzi wa viwanja hivi vipya uliongozwa na Mbunge wa Kigamboni, Faustine Ndugulile, Mwakilishi wa Mkuu wa Wilaya ya Temeke, Martha Minga na Mkurugenzi Mkuu Bayport, John Mbaga na wafanyakazi wengine wa kampuni hiyo.Akizungumza wakati wa uzinduzi wa mradi huo, Mkurugenzi Mkuu Bayport, John Mbaga alisema huduma zao zitakuwa njia rahisi kwa ajili ya kuwawezesha wananchi kuchangamkia fursa ya upatikanaji wa viwanja hivyo. Viwanja hivi tunauza kwa mkopo na pesa taslimu, mkopo kwa wajasiriamali na watumishi wa kampuni binafsi, wanatakiwa kulipia malipo ya awali ya mita za mraba walizochagua, na Bayport itakamilisha malipo yaliyosalia na wateja hao kupatiwa nyaraka baada ya kukamilisha mkopo ambapo thamani ya viwanja ikianzia Sh 550,000,  alisema Mbaga.Mteja anatakiwa kulipa fedha zote za kiwanja kwenye akaunti ya Bayport, kukabidhi nakala za nyaraka za malipo kwenye ofisi za Bayport na kusubiri siku 90 ili akabidhiwe hati yake baada ya kukamilisha malipo yote.Naye Mbunge wa Kigamboni, Faustine Ndugulile alisema amefurahishwa na huduma ya viwanja vya Bayport na jimbo lake kuwa sehemu ya mradi huo, jambo linaloiweka eneo hilo katika nafasi za juu.Huduma za viwanja katika maeneo ya Bagamoyo (Boko Timiza) zitauzwa kwa Sh 10,000 kwa mita moja ya mraba, Kibaha mita moja ya mraba itauzwa 9,000 na Chalinze mita moja ya mraba itauzwa kwa Sh 4,500.Mita moja ya mraba Tundi Songani, Kigamboni itanunuliwa kwa Sh 10,000 na Msakasa Kilwa mita ya mraba itauzwa 2,000 na Kiegea B mita moja ya mraba 3,500.