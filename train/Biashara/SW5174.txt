 Dk Ridge alishauri kuwa ili iwezekane kupiga hatua kwa kasi kwenye utafutaji wa mafuta na gesi nchini ni lazima serikali iwe makini dhidi ya hali ngumu inayozikabili kampuni za kutafuta gesi na mafuta hayo. Japo sekta ya mafuta na gesi imekuwa na ukuaji imara kwa miaka sasa, tayari imeshatumia hela nyingi kwenye utafutaji wa vyanzo vya mafuta na gesi ,hivyo inatakiwa iangaliwe kwa jicho la tatu hususani kwenye malipo ya kodi kwa yale makampuni ambayo bado hayafanya ugunduzi wowote,  alisema Dk Ridge.Alisema mpaka sasa dola za Marekani bilioni moja zimeshawekezwa kwenye sekta hiyo na hakuna faida ambayo imepatikana.Dk Ridge alisema,  inatakiwa kuwekeza dola nyingine bilioni 20 kabla ya kuanza uzalisha wa gesi iliyopo kwenye ukanda wa pwani. Hizi dola bilioni moja za kwanza zimewezesha kugundulika kwa rasilimali ya gesi ambako kutawezesha kupata mrejesho muhimu kwa nchi. Alisema japo anaiunga mkono serikali kwenye matamanio yake ya kuhimiza wawekezaji kwenye kila sekta katika uchumi wa Tanzania, kuna wawekezaji ambao tayari wameshajiimarisha ndani ya nchi kama vile Swala,  ambaye anatakiwa kuangaliwa  iwapo wengine watajitokeza kuwekeza.Aidha Dk Ridge alisema kumekuwa na utoaji mdogo wa taarifa au kukosekana kwake kuhusu mchango wa kampuni zinazotafuta mafuta.Aliitaka serikali na Shirika la Maendeleo ya Petroli Tanzania (TPDC) kurahisisha upatikanaji wa data na kuharakisha mchakato akiangalia ucheleweshaji wa sasa na urasimu kuwa ni jinamizi baya kwa wawekezaji.