 Hayo yalibainishwa jana jijini Dar es Salaam na Waziri wa Fedha, Saada Mkuya wakati akiwasilisha taarifa ya utekelezaji wa sheria ya fedha ya mwaka 2014, ya mafanikio na changamoto zilizojitokeza mbele ya Kamati ya Bunge ya Kudumu ya Bajeti.Alisema nia ya Serikali kwenye upande wa sigara ilikuwa ni kuongeza ushuru kwa bidhaa zitokanazo na tumbaku kwa asilimia 25 ili kudhibiti matumizi yake kutokana na matakwa ya Mkataba wa udhibiti wa matumizi ya tumbaku wa Shirika la Afya Duniani.Waziri aliongeza kuwa kutokana na ongezeko hilo, sigara ilifikia asilimia 93 ya lengo huku bia ikifanya vibaya kwa kufikia asilimia 80 tu na hiyo ilitokana na uzalishaji na ulaji kupungua.Aidha, alisema kwa upande wa vinywaji baridi, ambavyo vyenyewe vilipunguziwa asilimia 40 ya ongezeko la ushuru huo, havikufanya vizuri kwani mapato yake yalishuka na hivyo serikali kukosa Sh bilioni 19 katika kipindi cha Julai mwaka jana hadi Machi mwaka huu.  Bia imefanya vibaya, kutokana na kupungua kwa uzalishaji na ulaji hivyo kuchangia kutofikia lengo la ukusanyaji wa mapato,  alisema Mkuya.