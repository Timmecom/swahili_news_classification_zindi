 Akizungumzia droo ya promosheni hiyo, Meneja Uhusiano wa Airtel, Jackson Mmbando alisema:  Promosheni ya Jiongeze na Mshiko itawawezesha Watanzania kujiunga na kushiriki bure na kisha kupata nafasi ya kujishindia Sh milioni moja kila wiki na mwisho wa promosheni kujishindia Sh milioni mbili.Hata hivyo alisema mteja anaweza kuamua kujiongeza na kushiriki kwa tozo ya Sh 300 kwa siku na kupata nafasi ya kujishindia zawadi nono zaidi ya shilingi milion 3 kila wiki na mwisho wa promosheni mteja ataweza kujishindia milioni 50.Mbando alimtaja mshindi wa Sh milioni 3 kuwa ni Plascus Balimasu (25), mlinzi na mkazi wa Geita, wakati Rashid Mshabaha (27), mfanyabiashara ndogondogo wa mkoani Mtwara amejishindia Sh milioni moja. Tunaamini ushindi huu utawawezesha wateja wetu kupata fedha za kuendesha shughuli zao za kiuchumi na kuboresha maisha yao. Hilo ndilo lengo letu kama Airtel kupitia kampeni yetu inayolenga kuwezesha na kuwainua Watanzania kuzifikia ndoto zao,  alisema.