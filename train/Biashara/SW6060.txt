 SERIKALI mkoani Kilimanjaro imeomba Kampuni ya Magazeti ya Serikali (TSN), kusaidia kufungua na kutangaza fursa mbalimbali pamoja na uwekezaji mkoani hapa kama njia mojawapo ya kuupaisha mkoa huo kiuchumi kuelekea mpango wa Taifa katika uchumi wa kati hadi kufi kia 2025.Kadhalika TSN imeombwa kutumia majukwaa yake ya fursa za kibiashara yanayoambatana na taasisi nyeti za serikali kutoa elimu kwa wadau wa maendeleo kuhusu wajibu na majukumu ya taasisi hizo zinazohusika katika ukusanyaji wa mapato.Mkuu wa Mkoa huo, Dk Anna Mghwira alisema hayo wakati akijibu taarifa ya uwasilishwaji wa mipango ya uandaaji wa jukwaa la fursa za iashara mkoani hapa lililopo katika maandalizi, baada ya kumalizika kwa jukwaa kama hilo litakalofanyika Machi 25 hadi 27 mkoani Lindi. Taarifa ya TSN imetaja kwamba jukwaa linaambatana na taasisi kama Mamlaka ya Mapato Tanzania (TRA), Benki ya Uwekezaji nchini (TIB), Taasisi ya CTI, Shirika la Viwango (TBS), Mamlaka ya Chakula na Dawa (TFDA), Mamlaka ya Biashara (TANTRADE).... Nitaomba mtusaidie kutoa elimu kuhusu majukumu yao,  alisema.Dk Mghwira alisema baadhi ya taasisi zinasababisha wadau wa maendeleo kuwa na mkanganyiko wa nani anatekeleza wajibu gani katika suala la ukusanyaji wa mapato jambo ambalo husababisha wafanyabiashara na wawekezaji kuona kuna urasimu katika kupata maeneo ya uwekezaji.Alisema kufanyika kwa jukwaa hilo Kilimanjaro kutaleta tija zaidi kwa wananchi na mkoa kwa ujumla na kulifanya kuwa bora zaidi kwani kuna changamoto ya ukusanyaji wa mapato katika ngazi mbali mbali mkoani humo.Akiwasilisha mpango wa jukwaa la kibiashara, Meneja Mauzo na Masoko wa TSN, Januarius Maganga alisema jukwaa limelenga wananchi, wawekezaji na wafanyabiashara kuchangamkia fursa zilizopo ndani ya mkoa na kuzitumia kwa ajili kukuza ama kuanzisha biashara. TSN ina wasomaji zaidi ya milioni 1.5 kupitia mitandao yake ya kijamii, bado kupitia magazeti yake ya Daily News, Sunday News, HabariLeo, HabariLeo Jumapili na SpotiLeo tunaweza kutangaza biashara yako kubadili uchumi wa taasisi na mkoa kwa ujumla,  amesema Maganga.Amesema nia ya kuambatana na taasisi hizo za serikali ni kuwarahisishia wawekezaji na wadau wenye nia ya kutumia fursa kupata mahitaji yote ya msingi kwa wakati mmoja ili kuwawezesha kufungua biashara ama kuwekeza kulingana na fursa zitakazojitokeza.Amesema utafiti umebaini baadhi ya wawekezaji hukata tamaa ya kuwekeza ama kutumia fursa katika baadhi ya mikoa kutokana na urasimu na baadhi ya mifumo inayomlazimu mdau kufuatilia jambo moja kwa taasisi zaidi ya tatu.