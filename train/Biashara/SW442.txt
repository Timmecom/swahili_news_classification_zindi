 Halmashauri ya Wilaya ya Mkuranga imesema uwekezaji unaoendelea hapo si jambo la bahati mbaya na hakuna mwekezaji ambaye amewahi kulalamika namna anavyohudumiwa na Serikali au upatikanaji wa masoko.Mkurugenzi Mtendaji wa Halmashauri hiyo, mhandisi Mshamu Munde amesema ofisini kwake kuwa bado kuna fursa kubwa ya kuwekeza kwenye kilimo, uvuvi na viwanda, ameunda Kamati ya Uwekezaji na wametenga maeneo kwa ajili ya uwekezaji wa viwanda na makazi.Kwa mujibu wa Munde, uwepo wa bomba la gesi kutoka Songosongo linalopita hapo, hamasa, uwezeshaji mzuri na ukaribu na jiji la Dar es Salaam vimekuwa ni chachu ya uwekezaji Mkuranga. Hakuna uwekezaji ambao utauleta Mkuranga halafu ukahisi kwamba hauna maana au ukapata hasara amesema na kubainisha kuwa wametenga ekari 10,500 kwa ajili ya uwekezaji na kuna zaidi ya ekari 50,000 zinazofaa kwa kilimo wilayani Mkuranga.Ameieleza timu ya wafanyakazi wa Kampuni ya Magazeti ya Serikali (TSN) kuwa, uwekezaji kwenye halmashauri hiyo unafanywa kwa maelekezo halmashauri na yamekuwa na manufaa makubwa kwa wawekezaji. Kwa hiyo mwekezaji akija akijitambulisha kwangu ninamkabidhi kwa kamati ya uwekezaji, anafanya mahojiano ya kina ili kupata ufahamu anataka kuwekeza kwenye sekta gani na anafikiria soko lake ni wapi baadhi ya inputs tunampa sisi kwamba kwa uwekezaji huu soko lake litakuwaje  amesema.Mhandisi Munde amesema, hadi sasa kuna viwanda 74 Mkuranga, na kwamba, vimejengwa kutokana na hamasa na namna wanavyowapokea wawekezaji. Lakini pia kutokana na ukaribu na mkoa wa Dar es Salaam ambako kuna bandari na kadhalika hii imekuwa ni chachu nyingine ambayo imefanya wawekezaji waone kwamba hapa ni mahali pa chaguo  amesema.Kwa mujibu wa Munde, pia Mkuranga kuna fursa kubwa ya kuwekeza kwenye sekta ya mifugo na kuna maeneo kwa ajili hiyo. Bado tunayo maeneo ambayo yanaweza yaka-accommodate mifugo kama mbuzi, ng ombe na kadhalika, bado hiyo fursa ipo na nafikiri kwa sababu sisi Mkuranga kiasili sio wafugaji kihivyo lakini hamasa ambayo tunaipata sasa hivi nadhani tunaweza tukaelekea kwenye ufugaji mzurikwa sababu faida ya ufugaji watu wanaiona dhahiri  amesema.