 Hayo yalisemwa na Meneja Uhusiano wa Airtel, Jackson Mmbando katika droo iliyochezeshwa mjini Dodoma jana kwa wateja wa Kanda ya Kati.Alisema wateja wanne wameshindwa kufika licha ya kuambiwa watagharamiwa kila kitu ikiwemo nauli, chakula na malazi ili washiriki kujizolea fedha lakini wamekuwa hawaamini na kuhofia kuwa inawezekana ni matapeli. Leo (jana) wateja wa Singida, Dodoma na Tabora, ni zamu yenu kujizolea mapesa ya Airtel Mkwanjika, pia natoa mwito kwenu wateja wa airtel mnapopigiwa simu za ushindi kwa namba ya Airtel 0683-442244 kutoa ushirikiano kwa kuwa droo hiyo haina tozo ya aina yoyote,  alisema.Mmbando alisema Airtel imetenga kiasi cha Sh milioni 300 kwa ajili ya wateja wake na kila mmoja anaweza kushinda na mteja anachotakiwa kufanya ni kujiunga na kifurushi chochote cha yatosha au kuongeza salio kwa kutumia vocha, kuingizwa moja kwa moja kwenye droo ya siku bila makato yoyote.Alisema kila siku wateja wanne wa Airtel wanavuta mkwanja katika promosheni hiyo na huchezeshwa kila baada ya siku saba za wiki na kutoa washindi 28.Alibainisha bado zaidi ya wateja 200 kushindaniwa kwenye droo tisa zilizobaki zitakazowapa fursa wateja wanne wa Airtel kila siku kushinda kila mmoja hadi Sh milioni moja.Wakizungumza mara baada ya kujiokotea fedha katika droo hiyo, mshindi na mkazi wa Dodoma, James Matiku, alisema amejipatia Sh 910,000 ambazo zitamsaidia kuongeza mtaji katika biashara zake za nguo.