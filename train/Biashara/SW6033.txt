 Kauli hiyo ilisemwa na Waziri Mkuu wa zamani, Edward Lowassa wakati akizungumza nao katika mkutano wa hadhara uliofanyika katika kata ya Engaruka eneo ambalo litajengwa kiwanda hicho.Lowassa ambaye pia ni Mbunge wa jimbo la Monduli aliwasifu wananchi wa kata hiyo kwa kuwa mstari wa mbele kutoa ushirikiano katika kuleta maendeleo kwa nchi na wilaya hiyo kwani kutoa ardhi kwa serikali ili kijengwe kiwanda hicho ni jambo llinalopaswa kupongezwa kwa asilimia kubwa na sio la kubezwa.Alisema pamoja na kutoa ardhi hiyo, mbunge huyo aliwataka wakazi wa Engaruka na Monduli kwa ujumla kujipanga kikamilifu kujiinua kiuchumi pindi kiwanda hicho kinapojengwa kwani fursa ya kibiashara zitakuwa kubwa sana katika kata hiyo na Monduli.Alisema kufunguliwa na kujengwa kwa kiwanda cha magadisoda katika wilaya ya Monduli ni jambo kubwa kwani upatikanaji wa rasilimali hiyo katika eneo hilo ni faida kwa nchi.Lowassa alisema utafiti umefanywa na wataalamu kutoka Shirika la Maendeleo la Taifa (NDC) wamegundua kuwa katika eneo la Engaruka ambalo kiwanda kinataka kujengwa, kuna magadisoda yenye mita za ujazo tirilioni 4.7 na ubora wa rasilimali hiyo huongezeka kwa mita za ujazo milioni 2 kila mwaka.