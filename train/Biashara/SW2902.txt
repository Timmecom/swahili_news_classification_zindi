 Akikabidhi hundi hiyo mjini Dodoma jana kwa Waziri wa Fedha, Saada Mkuya, Ofisa Mkuu wa Fedha wa NMB, Waziri Barnabas alisema gawio hilo ni ongezeko la asilimia 16 ukilinganisha na mwaka jana.Alisema mwaka huu benki hiyo imepata faida ya Sh bilioni 155.6 ambapo kila mwanahisa amepata gawio la Sh 104 kwa kila hisa tofauti na mwaka jana ambapo walipata Sh 90 kwa hisa.Naye, Waziri wa Fedha aliipongeza NMB kwa gawio hilo na kusema kuwa fedha hizo ni nyingi na kuitaka benki hiyo kuendelea kushikamana na kufanya kazi kwa pamoja.Alisema biashara ya benki siyo rahisi, NMB inajitahidi inafanya kazi vizuri na kwa weledi kiasi cha kuweza kupata faida. Alisema Serikali ina hisa asilimia 31 katika benki hiyo na kwamba faida hiyo iliyopatikana itakwenda katika Mfuko Mkuu wa Hazina.Alisema hiyo inamrudia mwananchi kwa kuwa itatumika kutekeleza miradi mbalimbali ya maendeleo. Wakati huohuo, Kampuni ya Puma Energy Tanzania (Ltd) yenyewe ilikabidhi gawio la Sh bilioni tatu kwa Serikali lililopatikana katika kipindi cha biashara kwa mwaka 2014.Akikabidhi hundi ya fedha hizo, Meneja Mkuu wa kampuni hiyo, Philipe Corsaletti alisema ni matumaini yake wataendelea kushirikiana na Serikali ambayo inamiliki hisa asilimia 50 kutekeleza malengo waliojiwekea mwaka 2015.