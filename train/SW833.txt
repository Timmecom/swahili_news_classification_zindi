 NAHODHA wa African Lyon, Jabir Aziz  Stima  amesema licha ya kuwa kwenye nafasi ya mwisho kwenye msimamo wa Ligi Kuu Tanzania Bara watahakikisha wanapambana kuepuka kushuka daraja.Akizungumza jana alisema nafasi waliyopo sio nzuri kwasababu wamekuwa na michezo migumu ambayo waliamini wangeweza kupata matokeo mazuri lakini haikuwa kama walivyotarajia. Bado tuna nafasi ya kupigana ili tujinasue kwenye hatari ya kushuka daraja licha ya kucheza michezo kadhaa ya mzunguko wa pili, hivyo tuna kila sababu ya kuanza kubadili matokeo mabaya kuwa matokeo mazuri,  alisema Stima.Alisema licha ya timu yao kuwa na pointi 21 katika mechi ambazo wamecheza bado anaamini uwepo wa wachezaji vijana na wakongwe utasaidia timu hiyo kubaki ligi kuu licha ya kupata matokeo mabaya katika mechi zilizopita.Kulingana na kanuni timu mbili za mwisho katika msimamo wa ligi kuu zitashuka daraja na timu zitakazoshika nafasi ya 17 na 18 zitacheza na timu za daraja la kwanza zitakazo shika nafasi ya pili kwa kila kundi ili kupata timu mbili zitakazopanda Ligi Kuu.