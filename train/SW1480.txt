 MKUU wa Mkoa wa Katavi, Amos Makalla ameshauri mkoa wa Tabora kuanzisha dawati maalumu litakalotumika kutoa taarifa zote muhimu za fursa za uwekezaji ziwasaidie watu wenye nia ya kuwekeza kuchagua maeneo kulingana na vipaumbele vyao.Makalla alitoa kauli hiyo hivi karibuni mkoani Tabora alipokaribishwa kushiriki na kufungua mkutano wa maandalizi ya Jukwaa la Biashara na Uwekezaji linalotarajiwa kufanyika mwezi ujao.Amesema ni jukumu la dawati hilo kunadi vitu muhimu ambavyo ni vya kipekee vinavyopatikana mkoani humo vinavyoweza kuwa fursa kwa wawekezaji kuanzisha viwanda, hoteli za kitalii na ufugaji wa kisasa.Alisema hatua hiyo iende sanjari na kila wilaya mkoani humo kuainisha maeneo ya kipekee yanayofaa kwa uwekezaji na ikiwezekana yapimwe. Kwa mfano mnaweza kusema kwa sababu Sikonge wana misitu mingi hapo panafaa kujenga kiwanda cha kusindika na kuchakata asali, Igunga wanazalisha pamba kwa wingi kijengwe kiwanda cha kuchambua pamba na nyuzi zake, Nzega kuna ng ombe kijengwe kiwanda cha ngozi na kusindika nyama, Urambo wanalima sana tumbaku kijengwe kiwanda cha tumbaku na Kaliua kijengwe kiwanda cha unga,  alishauri.