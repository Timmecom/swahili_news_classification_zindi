 Akizungumza baada ya hafla ya kukabidhi tuzo hizo, iliyofanyika makao makuu ya kiwanda hicho Dar es Salaam, Mkuu wa Kitengo cha Matekelezo cha NSSF, Nuur Aziz alisema uamuzi ulifikiwa baada ya mkutano wa wadau, uliofanyika hivi karibuni jijini Arusha.Alisema mbali na tuzo ya kuwa mwajiri bora,TBL imepewa tuzo ya kuwa kampuni bora na yenye viwango katika ubora wa chakula na vinywaji.Alisema upatikanaji wa washindaji wa tuzo hizo, ulishirikisha wadau kutoka makundi mbalimbali yakiwemo ya madini, petroli na uchukuzi na kuongeza kuwa Mamlaka ya Bandari iliibuka mshindi mwaka uliopita.  NSSF tunakabidhi tuzo mbili kwa kampuni hii ya bia baada kuibuka mshindi kwenye makundi mawili, matumaini yangu kwamba TBL itaendeleza mambo mema kwa ajili ya kuboresha maslahi ya wafanyakazi na mahusiano mema baina ya wadau wengine, alisema.Kwa mujibu wa ofisa huyo,TBL imekuwa wazalishaji bidhaa zenye ubora kwa miaka kadhaa tangu kampuni hiyo ilipoanzishwa nchini.Meneja wa Fedha wa kampuni ya TBL, Alois Maleck aliishukuru NSSF kwa kutambua mchango wake katika kuboresha maslahi ya wafanyakazi na kusema imejipanga kuboresha viwango vya bidhaa zake.