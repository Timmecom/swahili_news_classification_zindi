 Mkuu wa Jeshi la Polisi Tanzania, IGP Simon Sirro amefanya mabadiliko ya makamanda wa polisi wa mikoa mitatu kwa kuwahamishia makao makuu ya jeshi hilo.Kwa mujibu wa taarifa ya Mkuu wa Uhusiano Makao Makuu ya Jeshi la Polisi, DCP Ahmed Msangi, makamanda hao wamehamishiwa makao makuu ili kupisha uchunguzi wa tuhuma zinazowakabili.Taarifa ya DCP Msangi kwa vyombo vya habari imewataja makamanda waliohamishwa kuwa ni Kamishna Msaidizi Mwandamizi wa Polisi (SACP) Ramadhani Ng anzi aliyekuwa Kamanda wa Polisi wa Mkoa wa Arusha.Wengine waliohamishwa ni aliyekuwa Kamanda wa Polisi Mkoa wa Kipolisi wa Temeke Kamishna Msaidizi wa Polisi (ACP) Emmanuel Lukula na aliyekuwa Kamanda wa Polisi Mkoa wa Kipolisi Ilala Kamishna Msaidizi wa Polisi (ACP), Salum Rashid Hamdun. Makamanda hao wote wamehamishiwa makao makuu ya polisi ili kupisha uchunguzi wa tuhuma zilizotolewa na Waziri wa Mambo ya Ndani ya Nchi Mhe. Kangi Lugola  imesema taarifa ya DCP Msangi.