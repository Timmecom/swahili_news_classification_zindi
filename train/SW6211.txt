 Haya yamebainishwa na Mkurugenzi Mtendaji wa Vodacom Tanzania, Rene Meza, katika mkutano na waandishi wa habari jijini Dar es Salaam.Alitoa mfano kuwa ingawa kuna ongezeko la bei katika vifurushi vya kupata huduma mawasiliano, bado katika kifurushi cha gharama ya chini ambayo ni shilingi 500, mteja anaweza kupata MB za kutosha kutumia intaneti, ikiwemo kupiga simu na kutuma ujumbe mfupi wa maneno (SMS).Alitoa mfano kuwa mteja akinunua kifurushi cha Sh 500, kati ya hizo fedha Sh 138 inakwenda serikalini kwa ajili ya kodi na kampuni kubakia na Sh 362 ambapo fedha hizo zinamwezesha kupata muda wa dakika 15 za maongezi, ikiwa kila dakika inatozwa Sh 24 , MB za kuperuzi intaneti 8 kila MB ikiwa inatozwa Sh 5 na kutuma ujumbe wa maneno (SMS) 250, ambapo kila ujumbe anatozwa Sh 0.12. Viwango vya malipo kwa Vodacom ni vya gharama nafuu na vimepangwa kulingana na mahitaji ya wateja wetu licha ya mabadiliko madogo katika bei yaliyofanywa hivi karibuni. Hivi sasa tunatoza Sh 4.9 kwa kila MB katika kifurushi cha GB5 ambapo bei ya awali kilikuwa kinatozwa Sh 3.9 .Bado malipo ya sasa ni madogo ukilinganisha na mallipo yanayotozwa kwenye kifurushi cha GB5 kwenye soko la huduma za mawasiliano kwa fedha za kitanzania kwa mfano Nigeria inatoza Sh 17 Afrika ya Kusini Sh 3, Kenya Sh 12, Ghana Sh 7 na India Sh 5."