 MATUKIO ya mauaji ya watoto Njombe, yamechukua sura mpya baada ya serikali kuahidi kuchukua hatua kali kwa wale wote wanaojihusisha na vitendo vya kusambaza taarifa na picha za uchochezi mitandaoni ili kuongeza taharuki kwenye jamii.Serikali pia iliwahakikishia umma wa Watanzania kwamba wale wote waliohusika na mauaji hayo inawasaka, inawahoji na watakaobainika kuhusika na mauaji hayo watafikishwa mbele ya vyombo vya sheria.Waziri wa Mambo ya Ndani ya Nchi, Kangi Lugola ametoa msimamo huo bungeni jijini Dodoma wakati anatoa tamko la serikali kuhusu matukio ya utekaji na mauaji ya watoto yaliyofanyika hivi karibuni mkoani Njombe.Amesema jambo la kushangaza pamoja na Serikali na Watanzania wengi kushtushwa na matukio hayo, wapo baadhi ya watu wanaojaribu kutumia matukio haya kuzua taharuki miongoni mwa jamii.Lugola amesema kumekuwa na matukio ya watu kuchukua picha za kwenye mitandao zinazoonesha miili ya watoto na kuwaaminisha wasomaji kuwa hizo ni picha za hivi karibuni mkoani Njombe.Aidha, wapo baadhi ya wananchi wengine wanaojaribu kuhusisha matukio haya na itikadi za kisiasa, imani za kidini na shughuli za kibiashara.Waziri Lugola aliwataka Watanzania kuacha kuhusianisha matukio hayo ya mauaji na itikadi za aina yoyote, shughuli za uzalishaji mali au biashara kwani kwa kufanya hivyo wanaweza kuwaingiza wasio husika."Watu 29 waliokamatwa na kuendelea kuhojiwa na vyombo vya ulinzi na usalama, ni wananchi wa kawaida wasioweza kuwa kusababisha kwa kutumia udini, siasa na biashara," alisema.Aliwashauri wananchi wote, kutulia kipindi hiki wakati serikali kupitia wizara ya mambo ya ndani inaendelea kufuatilia na kudhibiti hali hiyo.Lugola alisema serikali imesikitishwa na matukio ya mauaji ya watoto hao. Inamwomba Mwenyezi Mungu awatie nguvu wazazi, ndugu, jamaa na marafiki waote wa watoto waliopeteza maisha.Aidha, aliwahakikishia wananchi hao kwamba serikali yao itahakikisha matukio hayo yanaisha na wahusika wote wanatiwa mbaroni na kufikishwa katika mbele ya vyombo vya sheria.Lugola aliwaomba wananchi watulie waache kujichukulia sheria mikononi ila waendele kutoa ushirikiano kwa vyombo vya dola ili kwa pamoja uhalifu ukomeshwe nchini.Lugola ametoa taarifa ya matukio ya utekaji watoto Njombe bungeni kutokana na agizo la Spika wa Bunge, Job Ndugai, Februari 04, mwaka huu baada ya Mbunge wa Lupembe, Joram Hongol (CCM) kuomba bunge litenge muda wa dakika 20 ili kujadili juu ya hali inayoendelea katika mkoa wa Njombe.Katika Bunge hilo, hoja hiyo iliungwa mkono na wabunge wengi na pia Mbunge wa Makamboko, Deo Sanga alitoa neno kuonesha madhara ya matukio hayo na Mnadhimu Mkuu wa Shughuli za Serikali Bungeni, Jenista Mhagama aliomba serikali ipewe muda wa kuandaa kauli ya serikali ili Watanzania wafahamu hali halisi na hatua zilizochukuliwa na serikali.Akielezea historia ya matukio hayo, Waziri Lugola alisema havi karibuni kulijitokeza matukio yasiyo ya kawaida ya utekaji na mauji ya watoto yaliyokuwa yakihusishwa na imani potofu za kishirikiana katika mikoa wa Njombe.Katika matukio hayo, watoto saba wenye umri chini ya miaka 16 walilipotiwa kuuawa, mmoja kujeruhiwa na wawili kupotea na baadaye kuonekana.Matukio hayo yalitokea katika maeneo ya Ikando, Matembwe, Mjimwema, Msitu wa Sekondari ya Njombe, Lukosa, Sidon a Mfereke. Uchunguzi ulionesha kwamba mauaji hayo yamefanyika kwa unyonyaji.Kutokana na taarifa ya matukio hayo Januari 28, mwaka huu, Naibu Waziri wa Mambo ya Ndani, Hamad Yusuf Msauni alifanya ziara ya siku mbili mkoani humo ili kufuatilia juu ya hatua zilizochukuliwa na vyombo vya dola katika kutanzua na kuzuia matukio hayo sanjari na kutoa maelekezo ya hatua zaidi ya kupambana na uhalifu huo.Waziri Lugola alisema hadi sasa hatua zilizochukuluwa na serikali zimefanikisha kukamatwa kwa watuhumiwa 29 kwa ajili ya uchunguzi na mahojiano zaidi na kazi bado inaendelea.Pamoja na juhudi za serikali, Jeshi la Polisi na Kamati ya Ulinzi na Usalama katika Mkoa wa Njombe imechukua hatua mbalimbali za kutanzua aina hii ya kinyama na uhalifu kwa kutumia tume ya wataalamu wapelelezi kuchunguza matukio hayo.Alisema pia walitumia falsafa ya ulinzi shirikishi na jamii katika kutoa elimu shuleni kwa walimu na kuwaelimisha wanafunzi kuongeza umakini katika miendo yao.Pia wametumia vyombo vya habari na kufanya vikao na waganga wa kienyeji, viongozi wa dini, wazee wa mila, viongozi wa kata na kuainisha walio na leseni na wasio na leseni na kuwabaini waganga matapeli na wapiga ramli chonganishi na kuonya doria na misako kwenye nyumba za kulala wageni.