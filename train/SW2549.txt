 KOCHA wa Gor Mahia, Hassan Oktay huenda akawa kocha wa kwanza kuiongoza klabu hiyo kwenye hatua ya makundi ya michuano ya Ligi ya Mabingwa Afrika kama atakwepa kipigo Nigeria Ijumaa ya wiki hii.Shirikisho la Soka Afrika (CAF) lilibadilisha michuano hiyo kutoka kwenye Kombe la Mabingwa Afrika kati ya mwaka 1964 na 1996 na kuwa Ligi ya Mabingwa mwaka 1997. Awali michuano hiyo ilikuwa inashirikisha mabingwa wa ligi za nchi mwanachama wa Caf pamoja na bingwa mtetezi wa michuano hiyo. Moja ya faida za timu kuingia hatua ya makundi ni kupata fedha.Mwaka huu, Gor Mahia ilivunja rekodi kwa kucheza hatua ya makundi ya kombe la Shirikisho la Caf baada ya miaka 33. Iliangukia kwenye michuano hiyo baada ya kutolewa raundi ya kwanza kwenye michuano ya Ligi ya Mabingwa kwa kufungwa bao 1-0 na Esperance ya Tunisia. Ikiwa chini ya kocha Dylan Kerr, Gor ilishindwa kuingia robo fainali za michuano hiyo baada ya kumaliza ya tatu kwenye kundi D nyuma ya USM Alger ya Algeria na Rayon Sports ya Rwanda.Baada ya kuondoka kwa Kerr mwezi uliopita na nafasi yake kuchukuliwa na Oktay ambaye amewaongoza mabingwa hao mara 17 wa Kenya kwenye mechi nne ikishinda mbili na kupoteza mbili. Oktay alianza kazi Desemba 5 katika mechi ya awali dhidi ya Nyasa Bullets ya Malawi ambapo aliiongoza Gor kusonga mbele kwa mikwajua ya penalti 4-3 baada ya kutoka sare ya bao 1-1 kwenye mechi zote.Kocha huyo mwenye umri wa miaka 42 pia alishaanza kuonja chungu ya kipigo katika mechi yake ya kwanza ya Ligi Kuu ya SportPesa alipopoteza kwa mabao 2-1 dhidi ya Bandari mjini Mombasa. Kisha akashinda mechi mbili 4-0 dhidi ya Zoo kwenye Ligi Kuu na 3-1 dhidi ya Lobi Stars kwenye Ligi ya Mabingwa mwishoni mwa wiki iliyopita. Nilipofika kwa mara ya kwanza hapa niliona kuna hali ya tofauti kutokana na utaratibu wangu, lakini naona wanabadilika kila siku,  alisema Oktay. Mechi ya marudiano itakayochezwa Ijumaa ya wiki hii mjini Enugu ni ya historia kwa Oktay. Ushindi utaifanya Gor kuweka Sh milioni 56 za Kenya kibindoni kwa kufuzu hatua ya makundi ya Ligi ya Mabingwa.  Nipo hapa kwanza kufuzu hatua ya makundi, na pili kufika fainali,  alisema Oktay aliyesaini mkataba wa miaka miwili Desemba 10 mwaka huu.