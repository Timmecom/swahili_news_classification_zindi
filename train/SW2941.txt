 KOCHA Mkuu wa timu ya soka ya taifa, Taifa Stars, Emmanuel Amunike amesema leo Tanzania inafungua ukurasa mpya dhidi ya Algeria katika mechi yao ya mwisho ya Kundi C kwenye michuano ya fainali za Kombe la Mataifa ya Afrika, Afcon 2019.Stars inamenyana na Algeria katika mechi ya kukamilisha ratiba kwani haina nafasi ya kusonga mbele kutokana na kufanya vibaya katika mechi mbili zilizopita.Mechi hiyo itachezwa saa nne usiku kwenye Uwanja wa Al Salaam, nje kidogo ya jiji la Cairo. Ilifungwa mabao 2-0 na Senegal kabla ya kufungwa 3-2 na Kenya na hivyo haina chake, kwani katika kundi hilo inatafutwa timu moja itakayoungana na Algeria hatua ya mtoano na Kenya na Senegal ndizo zenye nafasi.Akizungumzia mechi hiyo juzi, Amunike alisema ni wakati wa kusahau yaliyopita na kuanza ukurasa mpya. Nakumbuka mechi na Algeria Dar es Salaam, Stars ilifungwa 2-0, kuna mtu pia aliniambia iliwahi kufungwa 7-0 Algeria, lakini hayo yote yamepita, tunaitazama leo tuko tayari kiasi gani kusawazisha makosa yaliyopita,  alisema.  Binafsi naona tutakuwa tayari kushindana na Algeria,   alisema.Algeria tayari imeshafuzu hatua ya mtoano ikiwa na pointi sita baada ya kushinda mabao 2-0 dhidi ya Senegal na dhidi ya Kenya.Mchezaji wa Stars, Simon Msuva alisema mechi itakuwa ngumu lakini haina udogo kwao. Mechi ni mechi hakuna mechi ndogo sisi kila mechi tulicheza tumeichukulia kwa uzito mkubwa, tumejipanga kushinda Watanzania watembee tu,  alisema.Mechi za kundi hilo zote zitachezwa wakati mmoja, yaani kuanzia saa 4:00 usiku na vita kubwa katika kundi hilo itakuwa katika mchezo wa Kenya dhidi ya Senegal