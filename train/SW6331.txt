 Mkurugenzi Mkuu wa Taasisi ya Kuzuia na Kupambana na Rushwa (TAKUKURU), Edward Hosea, alisema hayo hivi karibuni wakati wa ufunguzi wa majadiliano ya Umoja wa Afrika katika Mapambano dhidi ya Rushwa (AUABC).Majadiliano hayo ni sehemu ya utekelezaji wa Mpango wa miaka 10 wa nchi za Afrika, ulionza 2003 na kuishia mwaka huu, wa kupambana na rushwa.Alisema fedha hizo zinapotea, kutokana na kampuni kubwa kuja kuwekeza katika nchi za Afrika, bila nchi hizo kunufaika na kile kinachowekezwa na kampuni hizo.Dk Hosea alisema si kwamba nchi za Afrika hazitaki uwekezaji, lakini ni vyema sasa uwekezaji huo uwe wa wazi na mikataba iwekwe wazi ili wananchi wajue watanufaika vipi na rasilimali za nchi zao. Tunaona suala la gesi huku Tanzania linavyokua kwa kasi na sisi tumesema kama Takukuru bila kumung unya maneno kuwa mikataba ya gesi, iwe ya uwazi na kampuni zinazowezeka waseme wanawekeza kiasi gani faida yao na wananchi wanapata manufaa gani juu ya masuala ya gesi na madini,   alisema.Alisema Afrika isipokuwa makini katika usimamizi wa mali zake, itaweza kupoteza fedha nyingi, kutokana na kushindwa jinsi ya kudhibiti fedha zinazoingia na kutoka nchi za nje.Alisema ni vyema kila mtu sasa atimize wajibu wake na kuachana na masuala ya rushwa ili kuokoa fedha nyingi zinazotoroshwa nchi za nje.Hosea ambaye hivi karibuni amechaguliwa kuwa Makamu wa Rais wa Shirikisho la Kimataifa la Taasisi ya Kuzuia na Kupambana na Rushwa, alisisitiza kuwa ni vyema sasa watu wakabadilika na kukataa rushwa na kusababisha nchi za Afrika kukosa fedha, badala yake nchi za Ulaya kutajirika na fedha ambazo watu wanazipeleka huko kuhifadhiwa.