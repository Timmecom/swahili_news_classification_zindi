 MSANII Vanessa Mdee Vee Money amesaini mkataba na kampuni ya kimataifa ya usambazaji ya Universal Music Group yenye makazi yake Marekani.Katika taarifa iliyotolewa na Mkurugenzi wa maendeleo ya masoko wa kamapuni hiyo, Adam Granite alisema wamefanikiwa katika muziki wa Kilatini na sasa ni zamu ya muziki wa Afrika."Tumeona mafanikio makubwa ya muziki wa Kilatini kwenda kimataifa na tunaamini tunahamia katika muziki wa Afrika," amesema Adam.Vanessa kupitia ukurasa wake wa mtandao wa kijamii wa Instagram ameandika; Nimeona niitumie siku na fursa hii kuwajulisha mashabiki zangu mwanzoni mwa mwaka huu nilipitia changamoto nyingi, lakini kwa neema za Mungu nilitoka mahali pale na kuona baraka na maajabu mengi yakitokea kwenye maisha yangu ikiwemo kuwa mmoja wa familia ya Universal Music Group. Vanessa ambaye anafanya vizuri na albamu yake ya Money Mondays amesema hii ni habari njema kwake na ndio kwanza ameanza, mambo makubwa zaidi yanakuja kwani kila mwisho wa Jumapili ndiyo mwanzo wa Jumatatu hivyo usiogope kuanza upya.Universal Music Group ni kampuni kubwa ya muziki duniani ambayo imeingia mkataba na wanamuziki wakubwa wanaofanya vizuri kutoka Marekani kama Kanye West, Lady Gaga, Selena Gomez, Mariah Carey, Adele, Enrique Iglesias, Lily wayne, Taylor Swift, Jay Z, Chriss Cornell, Maroon 5, Will Smith na Akon.