 Ushauri huo ulitolewa na Mwenyekiti wa Baraza la Biashara la Mkoa huo ambaye pia ni Mkuu wa Mkoa huo, Daudi Ntibenda katika kikao cha kawaida cha baraza hilo hivi karibuni. Tunahitaji yale yote tuliyoyajadili hapa yatekelezwe kwa vitendo ili kuvutia zaidi biashara na uwekezaji katika mkoa wetu,  alisema.Mabaraza ya Biashara ya Mikoa yanafanya kazi chini ya Baraza la Taifa la Biashara (TNBC) na kuundwa na wajumbe kutoka sekta ya umma na binafsi.Ntibenda alisema mkoa wao una fursa nyingi za biashara na kuwa sasa baraza na wajumbe wake ni lazima wajipange kuzitangaza kuvutia wawekezaji.Pia aliwataka maofisa wa Biashara wa wilaya mkoani humo kuwasaidia wenyeviti wa Mabaraza ya Biashara ya wilaya kuhakikisha shughuli za biashara zinashamiri katika wilaya zao.Alifafanua kwamba ili mabaraza ya wilaya yaweze kufanya vyema, halmashauri zinatakiwa kutenga bajeti za uendeshaji mabaraza hayo sababu yapo kisheria.Mkurugenzi wa Mazingira ya Biashara wa TNBC, Arthur Mtafya alisema Baraza la Mkoa linatakiwa kufanya vikao kwa mujibu wa uendeshaji wa baraza kwa nia ya kuchochea shughuli za biashara na uwekezaji. Vikao hivi vya baraza ni muhimu kwa sababu wajumbe wote hupata fursa ya kujadili kwa pamoja maswala ya biashara na uwekezaji,  alisema.Alisema pia mikutano ya majadiliano na wawekezaji iandaliwe kwa mujibu wa taratibu za mabaraza hayo kukuza biashara mkoani humo.