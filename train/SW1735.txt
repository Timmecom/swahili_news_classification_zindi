 Jiji la Dodoma litaweza kujitegemea kimapato ifi kapo mwaka 2021. Jiji la Dodoma ifikapo mwaka 2021 jiji hilo litakuwa likijitegemea kwa mapato ya ndani,  amesema Mkurugenzi wa jiji hilo, Godwin Kunambi.Amesema kwa kuwa Dodoma inatekeleza ahadi ya serikali kuhamishia makao makuu ya nchi mkoani humo, halmashauri inatekeleza mipango ambayo inataka jiji hilo kuwa na vivutio vingi na kuwa na mpangilio mzuri wa maeneo ili wananchi wapate huduma za kijamii bila shida.Kunambi amesema mwelekeo wa utendaji kazi wa halmashauri ya Jiji la Dodoma unalenga kuendelea kuongeza uwezo wa kukusanya mapato kutokana na vyanzo vya ndani ili ifikapo 2021 liweze kujitegemea.Kunambi alisema katika mwaka wa fedha 2018/19 Halmashauri ya jiji la Dodoma ilipanga bajeti ya kukusanya Sh bilioni 68 ambayo ni mapato ya ndani na hadi sasa ilishavuka lengo hilo.Akielezea hali ya maendeleo ya upatikanaji wa huduma za kijamii katika jiji hilo, Kunambi amesema kwa sasa jiji hilo halina shida ya uhaba wa maji wala uhaba wa umeme na huduma za miundombinu ya barabara.Amesema baada ya muda mfupi miundombinu ya barabara mingi zaidi, njia za reli na kiwanja cha ndege kwa ajili ya usafiri wa anga vitakuwa vimeimarika zaidi na kutoa huduma kwa wananchi wengi zaidi pamoja na wafanyakazi waliopo jiji hapa.Kunambi aliwaambia wananchi kwamba Jiji la Dodoma litakuwa tofauti na majiji mengine nchini, kutokana na ukweli kwamba litakuwa na miundombinu rafiki kwa wakazi wa jiji.Katika kuhakikisha suala la miundombinu linakuwa bora, tayari mpango wa kujenga barabara za mzunguko wa ndani ya jiji na nje ya jiji inaandaliwa ili kuhakikisha wasafiri wanaotoka mikoa ya