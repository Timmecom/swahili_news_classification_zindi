 RAIS wa Kenya, Uhuru Kenyatta anatarajiwa kuwasili nchini kesho kwa ziara binafsi ya siku 2.Kwa mujibu wa taarifa ya Ikulu iliyotolewa jana, Rais Kenyatta anafanya ziara hiyo kwa mwaliko wa Rais John Magufuli.Rais Kenyatta anatarajiwa kuwasili uwanja wa ndege wa Chato mkoani Geita saa 4:00 asubuhi na kisha kuelekea nyumbani kwa Rais Magufuli katika kijiji cha Mlimani, wilayani Chato.Akiwa Chato, Rais Kenyatta atafanya mazungumzo na mwenyeji wake Rais Magufuli.