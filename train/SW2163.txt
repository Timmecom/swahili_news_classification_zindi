 MSHAMBULIAJI wa timu ya Simba, John Bocco  Adebayo  ataukosa mpambano wa leo dhidi ya Walima Alzeti, timu ya Singida United wa Ligi Kuu Tanzania Bara kwenye Uwanja wa Sheikh Amri Abeid jijini hapa.Meneja wa klabu ya Simba, Patrick Rweymamu alisema jana kuwa Bocco ataukosa mchezo huo kutokana na kuwa majeruhi, lakini anaendelea kuwa fiti akifanya mazoezi mepesi.Alisema msafara wa timu hiyo umetua Arusha ukiwa na wachezaji 22, lakini majeruhi wengine waliobaki jijini Dar es Salaam ni Mohamed Hussein  Shabalala , Jonas Mkude, Ally Salehe na Shomari Kapombe, ambaye yeye ana mata- tizo ya kiafya kidogo. Rweymamu alisema wamewasili salama Arusha na msafara wa watu 32, 22 waki- wa na wachezaji na wako vizuri tayari kwa kipute hicho cha leo, kwani wanataka kuendeleza ushindi ili kuzidi kujikita kileleni mwa msimamo wa ligi hiyo yenye timu 20. Pia alisema timu yao inaelekeza nguvu zake katika Kombe la FA ili kuhakikisha wanafanya vizuri katika michuano hiyo ambayo hutoa mwakilishi wan chi katika Kombe la Shirikisho Afrika. Alisema Nia yao ni kuweza kupata matokeo ili kurudi katika mashindano ya kimataifa msimu unaokuja. Alisema kwa mapokezi waliyoyapata wanawashukuru wana Arusha na mikoa ya jirani kwa mapenzi makubwa waliyoyaonesha na kupitia hilo wapo tayari kutoa burudani ya ushindi, ambapo aliwaomba kujitokeza kwa wingi kuishambulia timu yao. Mabingwa hao wa soka Tanzania Bara waliwasili jijini Arusha jana saa tano asubuhi na kupokelewa kifalme na mamia ya mashabiki kuanzia Uwanja wa ndege wa kimataifa wa Kilimanjaro (KIA).Naye Kocha Mkuu wa Singida United, Ramadhan Nsanzurimo alisema wamejiandaa vizuri kuhakikisha wanapata matokeo mazuri katika mchezo huo. Alisema Simba ni timu kubwa yenye wachezaji wazuri, lakini wao wamejiandaa vyema kukabiliana nao licha ya kwamba wako katika nafasi ya mwisho na hiyo itakuwa chachu kwao kufanya vizuri ili kujinasua mkiani.