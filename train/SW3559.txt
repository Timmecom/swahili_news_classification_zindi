 TIMU ya soka ya wafanyakazi wa Shule ya Msingi na Sekondari ya Atlas, Kampasi ya Madale, wilayani Kinondoni leo imeendeleza ubabe kwa kuwafunga wafanyakazi wenzao wa Atlas Kampasi ya Ubungo mabao 3 - 2.Mechi hiyo iliyochezwa katika viwanja vya Shule ya Sekondari Atlas vilivyopo eneo la Mivumoni, Madale jijini Dar es Salaam ilikuwa sehemu ya ni kuadhimisha sherehe za nane nane zilizokuwa zikifanyika leo.Sherehe za nane nane kitaifa zimefanyika mkoani Simiyu ambapo Mgeni rasmi ni Waziri Mkuu, Kassim Majaliwa.Geofrey Shanjila ndiye aliyewapatia Ubungo bao la kwanza huku Isa Hemed yeye akiipatia timu hiyo bao la pili na la mwisho.Kwa upande wa  wababe  Madale, goli la kwanza lilifungwa na Pepe huku la pili likifungwa na Solomon Snake  na la tatu la ushindi lilipachikwa nyavuni na Modest na kuacha furaha kwa wenyeji wa mchezo huo.Akizungumza mara baada ya mechi hiyo Mmiliki na Mkurugenzi wa shule za Atlas, Sylivnua Rugambwa amezishukuru timu zote mbili na kusema kuwa timu ya ubungo imeleta changamoto kwa wenzao kwa kucheza soka safi huku ukiendeleza undugu miongoni mwao.Rugambwa alisema madhumuni ya mechi hiyo ni kujenga ushirikiano, umoja na upendo miongoni mwa ndugu hao huku wakiadhimisha sherehe za nane nane.Wiki iliyopita Shule ya Msingi Atlas iliyopo Ubungo ilifungwa bao 5-0 na wenzao wa Shule ya Msingi Atlas Madale.Ushindi huu unaifanya Kampasi ya Madale kuwa wababe wa soka kati ya kampasi hizi ndugu. 