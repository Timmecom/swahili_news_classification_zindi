 Mwenyekiti wa wa Taasisi ya Dk Ntuyabaliwe, Jacqueline Mengi amezindua Maktaba ya Shule ya Msingi Tandale Magharibi, Dar es Salaam na kutoa wito kwa wanafunzi kuitumia vyema maktaba hiyo kujenga maarifa.Aidha amewataka wanafunzi kuilinda maktaba hiyo kama chanzo cha maarifa na weledi. Maktaba hiyo imewezeshwa na taasisi hiyo kufuatia shindano la Andika Challenge kwa shule za za serikali nchini.Aliwataka pia wazazi kushawishi watoto kusoma vitabu na kutumia maktaba na kujisomea wawe weledi.Akizindua maktaba waliyoikarabati, kuweka mashubaka na vitabu vya aina mbalimbali, Jacquiline alisema amejisikia furaha kutimiza ahadi ya kukabidhi maktaba kwa shule hiyo iliyotoa mshindi.Shindano hilo linafanyika mikoa yote Tanzania na kushirikisha wanafunzi wote wa shule za msingi za Serikali kuanzia darasa la nne hadi la saba ambapo wanafunzi huandika hadithi na kutuma kwa sanduku la Posta 163 Dar es salaam na washindi huzawadiwa tuzo na shule aliyotoka husaidiwa kuwa na maktaba.Shule ya Msingi Tandale Magharibi imepata maktaba hiyo baada ya mwanafunzi wake, Nuurat Venance kushinda shindano la kutunga hadithi la wanafunzi wa shule za msingi za manispaa za Kinondoni na Ubungo, i Dar es salaam.Hivi sasa shindano hilo linashindanisha wanafunzi shule za msingi hapa nchini.Alisema baada ya mshindi kupatikana mwaka jana wa shule hiyo, taasisi ilibaki na changamoto ya kuwezesha kupatikana maktaba. Alisema anafurahishwa taasisi imetekeleza ahadi kwa mshindi huyo.Jacqueline alisema nia kubwa ya shindano hilo ni kusaidia watoto kujua kusoma na kuandika na kuwa wabunifu na kutumia ubunifu wao kusonga mbele.Alisema taasisi ya Dk Ntuyabaliwe ilianzishwa kwa ajili ya kumuenzi baba yake aliyekuwa anapenda kujisomea vitabu na kuwahimiza watoto wake kusoma.Anasema msimu huu mashindano hayo yanaendelea na vigezo vinavyostahili kufanywa na wanafunzi kuanzia darasa la nne hadi la saba ni kusoma na kuandika kwani ndio njia pekee ya kukabiliana na wanafunzi wanaomaliza shule bila kujua kuandika.Alisema kwa sasa wamewezesha shule nne kuwa na maktaba, wanafunzi 4,406 kusaidia mambo mbalimbali na vitabu takribani 20,827