 Rais John Magufuli leo amewasili kwenye Kijiji cha Mlimani wilayani Chato katika Mkoa wa Geita kwa ajili ya mapumziko.Taarifa ya Mkurugenzi wa Mawasiliano ya Rais Ikulu imeeleza kuwa, Rais amewapongeza wananchi wa Chato kwa kuwa na bidii katika kazi na kwamba, Chato inabadilika.Ameyasema hayo wakati akiwasalimu wananchi kwenye eneo la Njiapanda muda mfupi baada ya kuwasili kwenye Uwanja wa Ndege wa Chato akitoa Dar es Salaam."Nawapongeza sana wananchi wa Chato, mnachapa kazi kwelikweli na maendeleo yanaonekana, Chato inabadilika. Nilishasema asiyefanya kazi na asile, kwa hiyo tuendelee kushikamana kufanya kazi na kujenga nchi yetu"amesema.Kwa mujibu wa taarifa hiyo, Rais Magufuli amefurahi kuona wananchi walivyochangamka kimaendeleo kwa kujenga nyumba za kisasa za kuishi, majengo ya biashara, majengo ya huduma za jamii na mashamba ya mazao.