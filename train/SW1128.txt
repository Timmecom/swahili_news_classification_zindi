 Akizungumza na waandishi wa habari jana jijini Dar es Salaam, Meneja Mradi Deogratius Paso alisema kuwa kupitia miradi hiyo itaendesha semina mbalimbali ambazo zitasaidia kudumisha amani na kupunguza umasikini nchini hasa kipindi hiki kuelekea uchaguzi mkuu wa mwaka huu. Tumelenga mambo mbalimbali ambayo yatakuwa chachu ya kuendeleza amani nchini na kujikwamua na umasikini nchini ambapo taasisi yetu inatambua kuwa mdau wetu mkubwa ni Serikali na kupitia serikali za mitaa itatusaidia kuwatambua wahitaji,  alisema.Paso alisema taasisi yake imelenga kuandaa tamasha la michezo lenye lengo la kujumuika na kushirikiana kwa umoja, kujenga uwezo wa kuwapa elimu wahitaji mbalimbali na kupunguza umasikini kupitia ujasiriamali.