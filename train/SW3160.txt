 Leo Singida United itakuwa ugenini kwenye Uwanja wa Samora, Iringa, kukabiliana na wenyeji wao Lipuli FC katika mchezo wa Ligi Kuu Bara.Mchezo huo ni muhimu kwa Singida iliyo nafasi ya tatu kutoka mkiani kupata ushindi ili kujiweka sehemu salama kukwepa panga la kushuka daraja mwisho wa msimu.Timu hiyo ambayo msimu uliopita ikiwa chini ya kocha wake Mholanzi, Hans van der Pluijm ilikuwa tishio mpaka ikatinga fainali ya Kombe la FA lakini baada ya kuondoka msimu huu imepoteza makali yake.Kabla ya mchezo wa jana wa Simba na Yanga Lipuli FC inayonolewa na kocha Seleman Matola ilikuwa ipo nafasi ya nne baada ya kushuka uwanjani kwenye michezo 25.Akizungumzia mchezo huo Mkurugenzi wa timu hiyo yenye maskani yakei Singida, Festus Sanga alisema, kikosi chao kipo kamili kwaajili ya mchezo huo na wameupa umuhimu mkubwa ili kuondoka na pointi tatu.