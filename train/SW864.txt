 MREMBO wa vyuo vikuu nchini ya El Salvador, Mariselo De Montecristo ameahidi kujitolea kutangaza vivutio vya utalii vya Tanzania nje ya nchi kwa kuwa bado havijulikani nje ya nchi.Mrembo huyo aliyasema hayo alipokuwa katika Hifadhi ya Taifa ya Tarangire iliyopo mkoani Manyara na kupokelewa na mkuu wa idara ya Utalii ya Hifadhi hiyo, Neema Philipo.Alisema aliposhuka tu katika kiwanja cha ndege cha Kimataifa cha Kilimanjaro, KIA, alijiona yuko katika nchi yenye hali tofauti kimazingira na kila alipokuwa akipata taarifa ya vivutio mbalimbali kutoka kwa muongoza watalii, Denis Meela pale KIA na Tarangire, alijuwa wazi kuwa nchi hii ina vivutio vingi, lakini havijatangazwa nje ya nchi.Montecristo ambaye aliambatana na mama yake mzazi na rafiki yake wa kiume alisema ni mara yake ya kwanza kuja nchini, lakini aliahidi kuwa Balozi mzuri wa kutangaza vivutio katika mji wa Califonia nchini Marekani anakoishi na kufanya kazi.  Ni mara yangu ya kwanza kuja hapa Tanzania na nimefurahishwa sana na vivutio vya kitalii nilivyoviona hapa Tarangire na nitakuwa Balozi wa kutangaza vivutio katika mji wa Calfonia ili watalii wengi waweze kuja kutembelea hifadhi hii,   alisema.  Zawadi za kitamaduni nilizopewa na uongozi wa Tarangire na akina mama wa kimasai ni kichocheo kikubwa kwangu kuutangaza utalii wa Tanzania nje ya nchi,  alisema mrembo huyo.Mkuu wa Idara ya Utalii katika Hifadhi ya Tarangire, Neema alisema kuja kwa mrembo huyo kutautangaza utalii nje kwani ameahidi kufanya hivyo baada ya kujionea mwenye vivutio kibao katika hifadhi ya Tarangire ukiachilia mbali wanyama.Neema alisema ameahidi kutembelea hifadhi mbalimbali hapa nchini ikiwemo Mamlaka ya Hifadhi ya Ngorongoro (NCAA) na kupiga picha, lengo ni kuutangaza utalii nje ya nchi.Muongoza Watalii Meela alisema kuwa mrembo huyo amevutiwa sana na vivutio vingi vya hapa nchini na alipokuwa akimpa taarifa za vivutio hivyo alisema angependa kwenda kila sehemu ya vivutio hivyo.Meela amesema, mrembo huyo ameahidi mambo mengi, ikiwemo kuutangaza utalii nje hasa Calfonia anakoishi na ameahidi kuwahimiza warembo wengi zaidi wa nchi mbalimbali kuja nchini kutalii.