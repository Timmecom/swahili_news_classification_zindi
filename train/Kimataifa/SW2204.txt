.Serikali ya Equatorial Guinea imetangaza kuipatia  China msaada wa Dola Milioni Mbili za Kimarekani, kwa ajili ya kuwezesha mipango ya kukabiliana na virusi vya Corona.Uamuzi huo umefikiwa katika kikao cha Baraza la Mawaziri kilichokutana hivi  karibuni na kuongozwa na Rais Obiang Nguema Mbasogo.Equatorial Guinea imeeleza  kuhuzunishwa na hali iliyopo nchini China,  nchi ambayo ni mshirika wake mkubwa.China imewekeza katika sekta mbalimbali huko  Equatorial Guinea zikiwemo zile za mawasiliano ya simu, miundombinu na teknolojia.Taarifa iliyotolewa na Shirika la Afya Duniani (WHO) imeeleza kuwa, hadi sasa  virusi hivyo  vya Corona vimeathiri zaidi ya watu  Elfu 24 nchini China  huku vifo vikiwa ni 490.