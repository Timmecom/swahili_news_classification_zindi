 WAFANYAKAZI tisa wa Mamlaka ya Usimamizi wa Bandari (TPA) wamefi kishwa katika Mahakama ya Hakimu Mkazi Kisutu mbele ya Mahakimu watatu tofauti kwa mashitaka ya wizi wa mali isafi rishwayo na utakatishaji fedha wa Sh milioni 277.Washitakiwa waliofikishwa jana mbele ya Hakimu Mkazi Mwandamizi, Augustine Rwizile ni Naushad Mohamed (27), Alfred Mhina (44), Joseph Mrema (31), Justine Mosha (45), Anuary Shapoo (39) na Pius Nyeregeti (34) na walisomewa mashitaka na Wakili wa Serikali Mwandamizi, Mutalemwa Kishenyi.Wakili Kishenyi alidai washitakiwa hao wanakabiliwa na mashitaka sita ikidaiwa kati ya Agosti 30 na Sepemba 9, mwaka huu, walikula njama ya kuiba mali iliyokuwa ikisafirishwa.Alidai katika mashitaka ya pili Septemba 8, mwaka huu maeneo ya geti namba tano la TPA Wilaya ya Temeke, Dar es Salaam, mshitakiwa Nyeregeti, alijitambulisha kwa Ofisa Mamlaka ya Mapato (TRA), Gaspa Swai kama yeye ni Nassoro Mohamed huku akijua kuwa si kweli.Katika mashitaka ya tatu, washitakiwa hao wanadaiwa kuliiba kontena lenye nguo zenye thamani ya Sh 177,608,761 mali ya Nkonde Bright ambalo lilikuwa likisafirishwa kutoka Dar es Salaam kwenda Lusaka Zambia. Pia wanadaiwa kujihusisha na muamala wa wizi wa nguo hizo huku wakijua mali hiyo ni zao la kosa la kuiba mali isafirishwayo.