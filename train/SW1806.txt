 Meneja wa Posta Mkoa wa Tanga, Rehema Marijni alitoa mwito huo jana wakati akielimisha wananchi waliotembelea banda la shirika hilo kwenye Maonesho ya Tatu ya Biashara Tanga yanayoendelea katika viwanja vya Mwahako.Alisema licha ya kufikiwa kwa maendeleo ya Teknolojia ya Habari na Mawasilianob (Tehama) ambayo yamesababisha wananchi wengi kuhamia kwenye matumizi ya kompyuta na simu za mkononi, ikiwemo kutuma na kupokea barua kupitia barua pepe, sms na whatsapp, anaamini barua za kuandikwa kwa mkono bado zina umuhimu wa kipekee hasa katika utunzaji kumbukumbu. Kimsingi napenda niwaombe wananchi waondoe hofu na wasidanganyike na dhana potofu iliyojengeka kwenye jamii kwamba kupanuka kwa matimizi ya vifaa hivyo kumemaliza kabisa umuhimu ya matumizi ya huduma mbalimbali za Posta, hilo si sahihi,  alisema.Naye Ofisa Masoko wa Posta, Mzee Omari Mzee alisema shirika hilo linaendelea kuboresha kitengo chake cha barua ambapo usambazaji na utumaji unaendelezwa kupitia mtandao wa masanduku ya barua yaliyoko mjini na vijijini ncho nzima.