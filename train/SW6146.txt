 SPIKA wa Bunge, Job Ndugai ameendelea kuwasisitiza na kuwataka wabunge waendelee kujiandaa kwa ajili ya kwenda kushuhudia mashindano ya Kombe la Mataifa ya Afrika (Afcon 2019) yatakayofanyika nchini Misri.Ndugai alisema wabunge kutoka nchini Burundi, Kenya na Uganda wote watakuwepo kushuhudia timu zao na kuwa halitakuwa jambo la kupendeza wabunge wa Tanzania wakikosekana katika amshindano hayo yatakayofanyika mwezi ujao nchini Misri.  Wabunge wa Burundi, Kenya na Uganda watakuwepo, haitapendeza hata kidogo wabunge wa Tanzania tukakosa kuungana na watanzania wenzetu kuishangilia timue yetu ya Taifa,  alisema.Spika Ndugai aliendelea kusema kwa watakaokaa siku 11 mfululizo gharama zitakuwa ni dola 1,500 na zitahusisha usafiri wa anga, chakula, malazi na usafiri wa wa ndani, yaani kwenda na kurudi kutoka hotelini kwenda uwanjani kushuhudia mechi kwa siku tatu timu ya taifa inatakaposhiriki.Mbali na kushiriki kushuhudia mechi, Ndugai alisema pia utaandaliwa utaratibu wa kufanya utalii kidogo na kuwataka wabunge wasikose fursa hiyo na wajitahidi kwa kadri wawezavyo kutafuta namna ya kuhakikisha wanakwenda Misri kushiriki jambo hilo zuri kwao binafsi na kwa taifa. Lakini pia naangalia na mimi kama tutapata chochote cha kuongezea ili kupunguza gharama, kama tutapata lakini...kwa hiyo napenda tu niseme nawashawishi twende jamani, kutembea, kutalii nchini Misri, kwani ni utalii mzuri mbali na kwenda kushuhudia mashindano hayo makubwa Af- rika,  alisema.