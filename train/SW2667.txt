 Uwezo wa uendeshaji wa kampuni hiyo kwa sasa ni mita za ujazo 141,000.Mkurugenzi Mtendaji wa TIPER, Daniel Belair alisema hivi karibuni kwamba, uwekezaji huo unaenda sambamba na ukarabati mkubwa ulioanza miaka kadhaa iliyopita kwa gharama ya takribani Sh bilioni 22.4.Belair alisema uamuzi wa kuongeza uwezo wa kuhifadhi mafuta wa kampuni hiyo umekuja wakati mwafaka, ambapo ukanda wa Afrika Mashariki unaendelea kukua kwa kasi. Mafuta ni sehemu muhimu ya ukuaji wa uchumi. Huku kukiwa na ongezeko la mahitaji ya bidhaa hii kwa Tanzania na nchi jirani, Tiper ina uwezo wa kukidhi mahitaji ya ongezeko hilo,  alisema.Bei ya mafuta iliporomoka kwa kasi katika ngwe ya pili ya mwaka 2014, hali iliyosababisha mwisho wa kipindi cha miaka minne cha bei iliyozoeleka ya dola 105 kwa pipa.Ripoti iliyotolewa hivi karibuni na Benki ya Dunia inasema bei zinategemewa kubaki chini katika kipindi cha mwaka 2015 na kupanda kwa kiwango kidogo mwaka 2016. Tiper inatoa huduma zake kwa kampuni zote za uuzaji mafuta nchini.Ina vifaa vya moja kwa moja vya kupakua kutoka kwenye boya la  Single Point Mooring (SPM) tangu Novemba 2012, ambapo vyombo vyote vikubwa vya mafuta hupakuliwa.Kupakua bidhaa katika eneo moja kunatajwa kupungua kwa gharama za upakuaji na kupunguza hasara wakati wa kupakua. Hii inalenga kuwezesha Mamlaka ya Kodi Tanzania (TRA) kuweza kudhibiti na kutoza kodi ya bidhaa.TIPER pia inafaidika na ghala lake linalowezesha pande mbalimbali kupanua fursa za usambazaji wa mafuta kutoka katika kituo chake. Belair alisema ushuru unaotozwa na Tiper unajulikana na umma na unafanyiwa mapitio mara kwa mara na Bodi yake ya wakurugenzi. Kwa sasa, kutokana na mita za ujazo 141,000, Tiper ndio kampuni yenye uwezo mkubwa zaidi wa kuhifadhi mafuta Tanzania. Uwezo huu utaongezwa ili kufikia mita za ujazo 300,000 katika siku zijazo,  alisema Belair.