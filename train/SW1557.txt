 SEKTA za fedha zikiwamo benki na huduma nyingine za kifedha, wadau wa usafirishaji na wamiliki wa hoteli wametakiwa kuchangamkia fursa zitokanazo na mkutano wa Jumuiya ya Maendeleo ya Nchi za Kusini mwa Afrika (SADC) utakaofanyika Agosti, mwaka huu. Mkutano huo utaanza Agost 5 hadi 18, mwaka huu na utaambatana na matukio mbalimbali kati ya matukio hayo ni ufunguzi wa Jengo la Mwalimu Nyerere huku pia Rais mstaafu, Jakaya Kikwete naye ataongoza mjadala wa uchumi utakaofanyika Chuo Kikuu Dar es Salaam.Akizungumza na waandishi wa habari jana, Katibu Mkuu wa Wizara ya Mambo ya Nje, Ushirikiano Afrika Mashariki, Dk Faraj Mnyepe alibainisha kuwa mkutano huo utaleta nchini wageni zaidi ya 1000 ambapo kutakuwa na uhitaji wa huduma ya magari zaidi ya 500 kwa siku, uhitaji wa huduma za kifedha, afya, burudani na huduma nyingine muhimu.Alisema uhitaji huo wote ni fursa kubwa kwa watanzania ambapo aliwataka kuzitumia vema na kwa uadilifu ili kujiongezea kipato na kuliletea sifa taifa. Dk Mnyepe aliongeza kuwa Wizara yake imejipanga kushirikiana na watoa huduma hao kwa kuwapatia nafasi maalum za ushiriki huku akiwataka watanzania wengine kujitokeza kwenye kongamano la uchumi katika wiki ya viwanda itakayoanza Agost 5 hadi 9, mwaka huu. Alisema katika kipindi hicho cha mwezi Agosti kutakuwa na fursa nyingi ambazo watanzania watapaswa kuzitumia huku akitolea mfano wa kongamano hilo la kiuchumi kuwa watanzania wengi wanapaswa kuhudhuria ili kujua fursa za kibiashara na mataifa ya nje. Akizungumzia kuhu- siana na huduma za hoteli alibainisha kuwa kutakuwa na wageni wengine ambao watataka kutumia hoteli zilizopo nje ya kidogo ya jiji na kuwataka wamiliki wa hoteli hizo kuweka mazingira rafiki zaidi kwa wageni hao.  Wapo wageni ambao moja kwa moja serikali itawahudumia usafiri na huduma za hoteli lakini kama wanakuja na ujumbe ambao ni mkubwa zaidi usioku- wapo kwenye mpango wetu wa kuwahudumia hawa wanaweza kuhitaji kukodi usafiri au hata kwenda kupata huduma za hoteli kwa gharama zao wenyewe... hivyo hapo ndio wadau binafsi wa usafiri wanapoingia na hata wamiliki wa hoteli hata zile za nje kidogo ya jiji, ninawatakia maandalizi mema ya mkutano huu na pia sekta ya habari nina imani imejipanga kusaidiana na serikali katika kuutangaza mkutano huu,  alisema.Alisema kuwa pia SADC itaadhimisha miaka 27 tangu kuanzishwa kwake ambapo jengo la Mwalimu Nyerere lililopo katikati ya jiji litafunguliwa ikiwa ni heshima ya Hayati Baba wa Taifa, Mwalimu Nyerere ambaye ni kati ya waasisi wa SADC.Kabla ya mkutano huo kutakuwa na mikutano kad- haa ambapo kuanzia Agost 5 hadi 9 kutakuwa na ma- onesho ya wiki ya viwanda ikifuatiwa na mkutano wa viongozi wa ngazi ya juu utakaoanza Agost 9 hadi 12 na kuanzia Agost 13 hadi 15 kutakuwa na mkutano wa Mawaziri kabla ya kufanyika wa wakuu wa nchi Agost 17 na 18. Utahudhuriwa na wakuu wa nchi 16 na wageni zaidi ya 1,000 ambapo ndani yake wapo watu ambao walishawahi kuishi hapa nchini ambapo kwa mujibu wa Dk Mnyepe wageni hao wame- onesha nia ya kutembelea sehemu mbalimbali za kitalii nchini na maeneo waliyowa- hi kuishi wakati wakiwa hapa nchini.