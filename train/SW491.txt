 SIMBA jana imetwaa ubingwa wa Ligi Kuu Bara kwa mara ya pili mfululizo baada ya kufi kisha pointi 91, ambazo hazitafi kiwa na timu yoyote kwenye ligi hiyo inayoshirikisha timu 20.Kama ilivyokuwa msimu uliopita, na msimu huu pia Simba imetangazia ubingwa wake kwenye uwanja wa Namfua Singida, baada ya kuifunga Singida United mabao 2-0. Msimu uliopita Simba ilitangaza ubingwa kwenye uwanja huo kwa kuwafunga wenyeji bao 1-0. Ubingwa huo ni wa 20 kwa Simba ambayo msimu huu ulikuwa mzuri kwake mpaka kwenye michuano ya kimataifa, licha ya kutolewa mapema kwenye kombe la FA.Mabao ya Simba katika mchezo huo yalifungwa na kinara wa mabao, Meddie Kagere aliyefikisha mabao 23 na John Bocco aliyefikisha mabao 16. Kagere aliifungia Simba bao la uongozi dakika ya 9, baada ya beki wa Singida kushindwa kuuondosha mpira alioupokea kutoka kwa Mohamed Hussein  Tshabalala  na mfungaji akauwahi na kufunga.Mshambuliaji huyo amebakisha mabao matatu ili kufikia rekodi ya aliyewahi kuwa mchezaji wa Yanga, Mohamed Hussein  Mmachinga  ya mabao 26 aliyofunga mwaka 1999 ambayo haikuwahi kufikiwa na yeyote.Kipindi cha kwanza kilimalizika Simba ikiwa mbele kwa bao 1-0, ikiongoza katika umiliki wa mpira tofauti na Singida walioanza kwa kasi na baadaye kuonekana kuzidiwa. Kipindi cha pili Singida walianza kwa kasi dakika za mwanzoni lakini hawakumudu na kuwapa nafasi Simba kutawala tena mpira na kupata bao la pili dakika ya 60 likifungwa kwa kichwa na Bocco baada ya kupata krosi ndefu ya Emmanuel Okwi.Krosi hiyo ya Okwi ilitoka kwa kipa wa Singida, Salehe Said aliyeokoa mpira uliokuwa unatoka nje kisha akabakia huko wakati beki wake waliokuwa wamekimbilia langoni kuzuia wakishindwa kasi ya Bocco aliyefunga kiurahisi.Baada ya bao hilo kipa huyo alinyoosha mkono kuashiria kuwa ameumia na kutolewa nje dakika ya 66 na nafasi yake kuchukuliwa na David Robert. Mbali na mchezaji huyo aliyetolewa, Simba pia ilifanya mabadiliko kadhaa kwa kuwatoa Okwi, Haruna Niyonzima na Meddie Kagere na nafasi zao kuchukuliwa na Jonas Mkude, Hassan Dilunga na Clatous Chama lakini matokeo yaliendelea kubaki hivyo. Katika mchezo mwingine uliochezwa jana KMC ilishinda mabao 2-0 kwenye uwanja wa CCM, Kirumba Mwanza.