 Shirikisho la Soka Duniani (FIFA) limeipiga marufuku klabu ya soka ya Chelsea kufanya usajili ndani ya misimu miwili ijayo kwa kukiuka sheria za usajili.Imeelezwa kuwa adhabu hiyo imekuja baada ya  The Blues  kusajili mchezaji waliyr na umri chini ya miaka 18Taarifa iliyotoka leo Ijumaa (Februari 22, 2019) imesema kuwa, mbali na zuio hilo, klabu hiyo ya London, England imeamriwa kulipa faini ya paundi 460,000 sawa na Shilingi bilioni 1.4 baada ya walikiuka kifungu cha 19 cha Sheria na Kanuni za Usajili za Fifa. Kamati ya maadili imeiadhibu klabu ya Chelsea kusajili wachezaji wapya katika ngazi ya kitaifa na kimataifa katika misimu miwili kamili. Adhabu hii itahusisha taasisi nzima ya Chelsea na adhabu hii haitozuia kuondoka kwa mchezaji yoyote kwa kipindi hicho,  imenukuliwa taarifa rasmi ya FIFA.Inasemekana kuwa Chelsea wamepata adhabu hiyo kutokana na usajili walioufanya mwaka 2014 wa kijana Betrand Traore wa Bukina Faso ambaye walimuuza mwaka 2017 kwa Lyon ya Ufaransa.