 KATIBU wa Shirikisho la Vyama vya Watu wenye Ulemavu (SHIVYAWATA) Mkoa wa Dodoma, Justin Ng wantalima amesema ndoto za walemavu wengi zimefutika kutokana na kifo cha Dk Reginald Mengi kwani alikuwa msaada mkubwa kwao katika nyanja mbalimbali ikiwemo elimu na kuwainua kiuchumi.Ng wantalima alisema hayo juzi alipozungumza na waandishi wa habari jijini hapa juu ya kifo cha Dk Mengi na kusema alikuwa sauti kwa walemavu, watoto, yatima na wasio na uwezo na alijitoa bila kujali kuwa anapata kitu gani kwenye maisha yake. Dk Mengi kwa upande wetu sisi watu wenye ulemavu alikuwa mtu ambaye hakuwa mbinafsi na alipenda kuona wenye ulemavu siku moja tunaondokana na umasikini miongoni mwetu, alisema.Naye, Katibu wa Chama cha Wasioona Mkoa wa Dodoma, Enock Mbawa, alisema kutokana na umuhimu aliokuwa nao Dk Mengi kwa watu wenye ulemavu, ukimuacha Mungu mtu ambaye alikuwa anategemewa na walemavu walio wengi hapa duniani alikuwa Dk Mengi, ikifuatiwa serikali. Kwa maana hiyo tumepata pigo kubwa ambalo Mungu mwenyewe ndiye atakayeamua wa kutupigania kimaendeleo, alisema. Hata hivyo alisema wana matumaini kuwa wapo watanzania wengine wenye moyo kama Dk Mengi watakaojitokeza na kuchukua jukumu la kuwajali kama ilivyokuwa kwa bilionea huyo ambaye aliamua kwa dhati kuwajali na kuhakikisha mahitaji yanayowagusa yanapatikana.