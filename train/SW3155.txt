 Magendenye, mhudumu wa mapokezi katika nyumba ya wageni ya Luganga Lodge, amesema amepitia shida nyingi hadi kufikia kufanya kazi yake ya sasa, hivyo anaamini Mungu amesikia kilio chake na hatimaye kuamua kumbadilishia maisha. Katika maisha yangu nimeishapitia mambo mengi nahangaika na maisha hadi kufikia hapa nilipo nikiwa mhudumu kwenye nyumba ya wageni. Kwa ushindi huu, naamini nitafungua shughuli zangu za biashara ikiwamo kuanzisha biashara ya maduka ya M-Pesa pia kujenga nyumba yangu ya kulala wageni na kusaidia ndugu zangu,  alisema na kuongeza:  Nashukuru Vodacom kwa kuleta promosheni hii ambayo naamini itabadilisha maisha yangu na namshukuru Mwenyezi Mungu kwa kuniona na kusikiliza sala zangu .Alisema kuwa kwa muda mrefu amekuwa akishiriki kwenye promosheni mbalimbali na hajawahi kufanikiwa na kwamba kwa ushindi huu, anaamini kuwa promosheni hizi ni za kweli na amewataka wateja wote kushiriki ili kutopoteza bahati zao za kujishindia mamilioni ya fedha na kubadilisha maisha yao.Akizungumza muda mfupi baada ya kutangazwa mshindi, Mkurugenzi Mtendaji wa Vodacom Tanzania, Rene Meza alimpongeza mshindi na kuwahimiza wateja wote kuchangamkia promosheni hiyo kwa kuhakikisha wanashiriki mara nyingi.Naye Meneja Uhusiano wa Umma wa Vodacom Tanzania, Matina Nkurlu alisema tangu promosheni hiyo ianze mapema mwezi huu, tayari wateja wawili wamekwishajishindia Sh milioni 10 na wateja watano wameishajishindia Sh milioni 1 kila mmoja na maelfu wengine tayari wamejishindia muda wa maongezi.