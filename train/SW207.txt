 Ngoma alitarajia kuwasili Dar es Salaam leo, kwa ajili ya kuongeza mkataba wa kuendelea kuichezea Yanga, lakini pia mshambuliaji huyo alishafanya mazungumzo ya awali na viongozi wa Simba na inasemekana ujio wake ulikuwa ni kwa ajili ya kukamilisha usajili wake kwa kusaini mkataba wa miaka miwili kuichezea timu hiyo msimu ujao.Kwa mujibu wa Mtandao wa KickOff.com, Ngoma raia wa Zimbabwe, amekamilisha zoezi lake la usajili kwenye klabu hiyo, baada ya kuwa huru kufuatia kumaliza mkataba wake wa miaka miwili na mabingwa wa soka Tanzania Yanga.Taarifa hiyo imesema Ngoma alisaini mkataba huo wa miaka mitatu baada ya kufuzu vipimo vya afya na anatarajiwa kujiunga na miamba hao wa ligi ya ABSA,ambao kwa sasa wanashika nafasi ya sita kwenye msimamo wa ligi hiyo. Akiwa Polokwane City, Ngoma anatarajiwa kukutana na Mzimbabwe mwenzake, George Chigova aliyewahi kucheza naye FC Platinum chini ya kocha Norman Mapeza.