 Imeelezwa kuwa ongezeko hilo, limetokana na matumizi ya simu za mkononi katika huduma hizo. Hatua hiyo imefanya serikali kuvuka lengo kabla ya wakati. Lengo lilikuwa kufikia asilimia 50 ya watanzania wanaotumia huduma hizo ifikapo mwaka 2016. Lengo hilo liliwekwa mwaka 2011.Taarifa hizo zimo katika ripoti ya takwimu za matumizi ya huduma za kifedha nchini ya mwaka jana, iliyozinduliwa leo na Gavana wa Fedha, Benno Ndullu, iliyoonesha asilimia 27 ya watu wenye umri wa miaka 16, hawajafikiwa na huduma hizo.Akitoa taarifa ya ripoti hiyo, Ndullu alisema utafiti ulifanyika kwa kuhoji kaya 8,000 Tanzania Bara na Zanzibar, kubaini waliofikiwa na huduma hizo na kuzitumia.Alisema katika utafiti wa mara ya mwisho uliofanyika mwaka 2009, watu milioni 11 walikuwa hawajafikiwa na huduma hizo. Mwaka jana, watu milioni sita pekee ndio walikuwa hawajafikiwa.Alibainisha kuwa katika ripoti hiyo, watu milioni 6.6 wanatumia simu hizo kuweka akiba ya fedha zao huku watu milioni mbili, wakitumia simu hizo kufanya malipo mbalimbali.Mkurugenzi wa Ufundi wa Financial Sector Deepening Trust (FSDT), Sosthenes Kewe waliofanya utafiti huo nchini kwa miaka mitatu ya 2006,2009 na 2013.Alisema lengo la tafiti hizo ni kutoa taarifa mahususi ya matumizi ya huduma za kifedha.